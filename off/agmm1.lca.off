^ak#agmm【中阿含】^bk#agmm〔中阿含〕^ck#m1〔善法經〕^n1^m1我聞如是：
^m2一時，佛遊舍衞國，在勝林給孤獨園。
^m3爾時，世尊告諸比丘：
「若有比丘成就七法者，便於賢聖得歡喜樂，正趣漏盡。
云何為七？
謂比丘知法、知義、知時、知節、知己、知眾、知人勝如。
^m4a云何比丘為知法耶？
謂比丘知正經、
歌詠、
記說、
偈咃、
因緣、
撰錄、
本起、
此說、
生處、
廣解、
未曾有法及
說義，
是謂比丘為知法也。
^n2^m4b若有比丘不知法者，謂不知正經、歌詠、記說、偈咃、因緣、撰錄、本起、此說、生處、廣解、未曾有法及說義，
如是比丘為不知法。
^m4c若有比丘善知法者，謂知正經、歌詠、記說、偈咃、因緣、撰錄、本起、此說、生處、廣解、未曾有法及說義，
是謂比丘善知法也。
^n3^m5a云何比丘為知義耶？
謂比丘知彼彼說義是彼義、是此義，是謂比丘為知義也。
^m5b若有比丘不知義者，謂不知彼彼說義是彼義、是此義，如是比丘為不知義。
^m5c若有比丘善知義者，謂知彼彼說義是彼義、是此義，是謂比丘善知義也。
^n4^m6a云何比丘為知時耶？
謂比丘知是時修下相，是時修高相，是時修捨相，是謂比丘為知時也。
^m6b若有比丘不知時者，謂不知是時修下相，是時修高相，是時修捨相，如是比丘為不知時。
^m6c若有比丘善知時者，謂知是時修下相，是時修高相，是時修捨相，是謂比丘善知時也。
^n5^m7a云何比丘為知節耶？
謂比丘知節，若飲若食、
若去若住、若坐若臥、若語若默、
若大小便，捐除睡眠，修行正智，是謂比丘為知節也。
^m7b若有比丘不知節者，謂不知若飲若食、
若去若住、若坐若臥、若語若默、
若大小便，捐除睡眠，修行正智，
如是比丘為不知節。
^n6^m7c若有比丘善知節者，謂知若飲若食、
若去若住、若坐若臥、若語若默、
若大小便，捐除睡眠，修行正智，是謂比丘善知節也。
^m8a云何比丘為知己耶？
謂比丘自知我有爾所信、戒、聞、施、慧、辯、阿含及所得，
是謂比丘為知己也。
^n7^m8b若有比丘不知己者，
謂不自知我有爾所信、戒、聞、施、慧、辯、阿含及所得，
如是比丘為不知己。
^m8c若有比丘善知己者，
謂自知我有爾所信、戒、聞、施、慧、辯、阿含及所得，
是謂比丘善知己也。
^n8^m9a云何比丘為知眾耶？
謂比丘知此剎利眾、此梵志眾、此居士眾、此沙門眾，
我於彼眾應如是去、如是住、如是坐、如是語、如是默，是謂比丘為知眾也。
^m9b若有比丘不知眾者，謂不知此剎利眾、此梵志眾、此居士眾、此沙門眾，
我於彼眾應如是去、如是住、如是坐、如是語、如是默，如是比丘為不知眾。
^n9^m9c若有比丘善知眾者，謂知此剎利眾、此梵志眾、此居士眾、此沙門眾，
我於彼眾應如是去、如是住、如是坐、如是語、如是默，是謂比丘善知眾也。
^n10^m10a云何比丘知人勝如？
謂比丘知有二種人：有信、有不信。
^m10b若信者勝，不信者為不如也。
^m11a謂信人復有二種：有數往見比丘，有不數往見比丘。
^m11b若數往見比丘者勝，不數往見比丘者為不如也。
^m12a謂數往見比丘人復有二種：
有禮敬比丘，有不禮敬比丘。
^m12b若禮敬比丘者勝，不禮敬比丘者為不如也。
^n11^m13a謂禮敬比丘人復有二種：有問經，有不問經。
^m13b若問經者勝，不問經者為不如也。
^m14a謂問經人復有二種：有一心聽經，有不一心聽經。
^m14b若一心聽經者勝，不一心聽經者為不如也。
^m15a謂一心聽經人復有二種：
有聞持法，有聞不持法。
^m15b若聞持法者勝，聞不持法者為不如也。
^n12^m16a謂聞持法人復有二種：
有聞法觀義，有聞法不觀義。
^m16b若聞法觀義者勝，聞法不觀義者為不如也。
^m17a謂聞法觀義人復有二種：
有知法、知義、向法次法、隨順於法、如法行之，
有不知法、不知義、不向法次法、不隨順法、不如法行。
^m17b若知法、知義、向法次法、隨順於法、如法行者勝，
不知法、不知義、不向法次法、不隨順法、不如法行者為不如也。
^n13^m18a謂知法、知義、向法次法、隨順於法、如法行人復有二種：
有自饒益，亦饒益他，饒益多人，愍傷世間，為天、為人求義及饒益，求安隱快樂；
有不自饒益，亦不饒益他，不饒益多人，不愍傷世間，不為天、不為人求義及饒益，求安隱快樂。
^n14^m18b若自饒益，亦饒益他，饒益多人，愍傷世間，為天、為人求義及饒益，求安隱快樂者，
此人於彼人中為極第一，為大、為上、為最、為勝、為尊、為妙。
^m18c譬如因牛有乳，因乳有酪，因酪有生酥，因生酥有熟酥，因熟酥有酥精。
酥精者，於彼中為極第一，為大、為上、為最、為勝、為尊、為妙。
^n15^m18d如是若人自饒益，亦饒益他，饒益多人，愍傷世間，為天、為人求義及饒益，求安隱快樂，
此二人如上所說，如上分別，如上施設，此為第一，為大、為上、為最、為勝、為尊、為妙。
^n16^m19是謂比丘知人勝如。」
^m20佛說如是，彼諸比丘聞佛所說，歡喜奉行。
^ck#m2〔晝度樹經〕^n1^m1我聞如是：
^m2一時，佛遊舍衞國，在勝林給孤獨園。
^m3a爾時，世尊告諸比丘：
「若三十三天晝度樹葉萎黃，
是時，三十三天悅樂歡喜，晝度樹葉不久當落。
^m3b復次，三十三天晝度樹葉已落，
是時，三十三天悅樂歡喜，晝度樹葉不久當還生。
^n2^m3c復次，三十三天晝度樹葉已還生，
是時，三十三天悅樂歡喜，晝度樹不久當生網。
^m3d復次，三十三天晝度樹已生網，
是時，三十三天悅樂歡喜，晝度樹不久當生如鳥喙。
^m3e復次，三十三天晝度樹已生如鳥喙，
是時，三十三天悅樂歡喜，晝度樹不久當開如鉢。
^n3^m3f復次，三十三天晝度樹已開如鉢，
是時，三十三天悅樂歡喜，晝度樹不久當盡敷開。
^m3g若晝度樹已盡敷開，光所照，色所映，香所熏，周百由延，
是時，三十三天於中夏四月，以天五欲功德具足而自娛樂。
^n4^m4是謂三十三天於晝度樹下集會娛樂也。
^m5a如是義，聖弟子亦復爾。
思念出家，是時聖弟子名為葉黃，猶三十三天晝度樹葉萎黃也。
^m5b復次，聖弟子剃除鬚髮，著袈裟衣，至信、捨家、無家、學道，
是時聖弟子名為葉落，猶三十三天晝度樹葉落也。
^n5^m5c復次，聖弟子離欲、離惡不善之法，有覺、有觀，離生喜、樂，得初禪成就遊，
是時，聖弟子名葉還生，猶三十三天晝度樹葉還生也。
^m5d復次，聖弟子覺、觀已息，內靜、一心，無覺、無觀，定生喜、樂，得第二禪成就遊，
是時，聖弟子名為生網，猶三十三天晝度樹生網也。
^n6^m5e復次，聖弟子離於喜欲，捨無求遊，正念正智而身覺樂，
謂聖所說、聖所捨、念、樂住、空，得第三禪成就遊，
是時，聖弟子名生如鳥喙，猶三十三天晝度樹如鳥喙也。
^n7^m5f復次，聖弟子樂滅、苦滅，喜、憂本已滅，不苦不樂、捨、念、清淨，得第四禪成就遊，
是時，聖弟子名生如鉢，猶三十三天晝度樹如鉢也。
^m5g復次，聖弟子諸漏已盡，心解脫、慧解脫，於現法中自知自覺，自作證成就遊：
生已盡，梵行已立，所作已辦，不更受有，知如真。
是時，聖弟子名盡敷開，猶三十三天晝度樹盡敷開也。
^n8^m6彼為漏盡阿羅訶比丘，三十三天集在善法正殿，咨嗟稱歎：
某尊弟子於某村邑剃除鬚髮，著袈裟衣，至信、捨家、無家、學道，諸漏已盡，心解脫、慧解脫，
於現法中自知自覺，自作證成就遊：
生已盡，梵行已立，所作已辦，不更受有，知如真。
是謂漏盡阿羅訶共集會也，如三十三天晝度樹下共集會也。」
^n9^m7佛說如是，彼諸比丘聞佛所說，歡喜奉行。
^ck#m3〔城喻經〕^n1^m1我聞如是：
^m2一時，佛遊舍衞國，在勝林給孤獨園。
^m3爾時，世尊告諸比丘：
「如王邊城七事具足，四食豐饒，易不難得，
是故王城不為外敵破，唯除內自壞。
^m4云何王城七事具足？
^m5a謂王邊城造立樓櫓，築地使堅，不可毀壞，為內安隱，制外怨敵，
是謂王城一事具足。
^n2^m5b復次，如王邊城掘鑿池塹，極使深廣，修備可依，為內安隱，制外怨敵，
是謂王城二事具足。
^m5c復次，如王邊城周匝通道，開除平博，為內安隱，制外怨敵，
是謂王城三事具足。
^n3^m5d復次，如王邊城集四種軍力──
象軍、馬軍、車軍、步軍，為內安隱，制外怨敵，
是謂王城四事具足。
^m5e復次，如王邊城豫備軍器──
弓、矢、鉾、戟，為內安隱，制外怨敵，
是謂王城五事具足。
^n4^m5f復次，如王邊城立守門大將，
明略智辯，勇毅奇謀，
善則聽入，不善則禁，為內安隱，制外怨敵，
是謂王城六事具足。
^m5g復次，如王邊城築立高牆，令極牢固，泥塗堊灑，為內安隱，制外怨敵，
是謂王城七事具足也。
^n5^m6云何王城四食豐饒，易不難得？
^m7a謂王邊城水草樵木，資有豫備，為內安隱，制外怨敵，
是謂王城一食豐饒，易不難得。
^m7b復次，如王邊城多收稻穀及儲畜麥，為內安隱，制外怨敵，
是謂王城二食豐饒，易不難得。
^n6^m7c復次，如王邊城多積秥豆及大小豆，為內安隱，制外怨敵，
是謂王城三食豐饒，易不難得。
^m7d復次，如王邊城畜酥油、蜜及甘蔗、糖、魚、鹽、脯肉，一切具足，為內安隱，制外怨敵，
是謂王城四食豐饒，易不難得。
^n7^m8如是王城七事具足，四食豐饒，易不難得，不為外敵破，唯除內自壞。
^m9如是，若聖弟子亦得七善法，逮四增上心，易不難得，
是故聖弟子不為魔王之所得便，亦不隨惡不善之法，不為染汙所染，不復更受生也。
^n8^m10云何聖弟子得七善法？
^m11a謂聖弟子得堅固信，深著如來，信根已立，終不隨外沙門、梵志，
若天、魔、梵及餘世間，
是謂聖弟子得一善法。
^m11b復次，聖弟子常行慚恥，可慚知慚，惡不善法穢汙煩惱，受諸惡報，造生死本，
是謂聖弟子得二善法。
^m11c復次，聖弟子常行羞愧，可愧知愧，惡不善法穢汙煩惱，受諸惡報，造生死本，
是謂聖弟子得三善法。
^n9^m11d復次，聖弟子常行精進，斷惡不善，修諸善法，恒自起意，專一堅固，
為諸善本，不捨方便，
是謂聖弟子得四善法。
^m11e復次，聖弟子廣學多聞，守持不忘，積聚博聞。
所謂法者，初善、中善、竟亦善，
有義有文，具足清淨，顯現梵行。
如是諸法廣學多聞，
翫習至千，意所惟觀，明見深達，
是謂聖弟子得五善法。
^n10^m11f復次，聖弟子常行於念，成就正念，
久所曾習，久所曾聞，恒憶不忘，
是謂聖弟子得六善法。
^m11g復次，聖弟子修行智慧，觀興衰法，
得如此智，聖慧明達，分別曉了，以正盡苦，
是謂聖弟子得七善法也。
^m12云何聖弟子逮四增上心，易不難得？
^n11^m13a謂聖弟子離欲、離惡不善之法，有覺、有觀，離生喜、樂，逮初禪成就遊，
是謂聖弟子逮初增上心，易不難得。
^m13b復次，聖弟子覺、觀已息，內靜、一心，無覺、無觀，定生喜、樂，逮第二禪成就遊，
是謂聖弟子逮第二增上心，易不難得。
^n12^m13c復次，聖弟子離於喜欲，捨無求遊，正念正智而身覺樂，
謂聖所說、聖所捨、念、樂住、空，逮第三禪成就遊，
是謂聖弟子逮第三增上心，易不難得。
^m13d復次，聖弟子樂滅、苦滅，喜、憂本已滅，不苦不樂、捨、念、清淨，逮第四禪成就遊，
是謂聖弟子逮第四增上心，易不難得。
^n13^m14如是，聖弟子得七善法，逮四增上心，易不難得，不為魔王之所得便，亦不隨惡不善之法，不為染汙所染，不復更受生。
^m15a如王邊城造立樓櫓，築地使堅，不可毀壞，為內安隱，制外怨敵。
^n14^m15b如是，聖弟子得堅固信，深著如來，信根已立，
終不隨外沙門、梵志，若天、魔、梵及餘世間，
是謂聖弟子得信樓櫓，除惡不善，修諸善法也。
^m16a如王邊城掘鑿池塹，極使深廣，修備可依，為內安隱，制外怨敵。
^n15^m16b如是，聖弟子常行慚恥，可慚知慚，惡不善法穢汙煩惱，受諸惡報，造生死本，
是謂聖弟子得慚池塹，除惡不善，修諸善法也。
^m17a如王邊城周匝通道，開除平博，為內安隱，制外怨敵。
^n16^m17b如是，聖弟子常行羞愧，可愧知愧，惡不善法穢汙煩惱，受諸惡報，造生死本，
是謂聖弟子得愧平道，除惡不善，修諸善法也。
^m18a如王邊城集四種軍──
象軍、馬軍、車軍、步軍，為內安隱，制外怨敵。
^n17^m18b如是，聖弟子常行精進，斷惡不善，修諸善法，恒自起意，專一堅固，為諸善本，不捨方便，
是謂聖弟子得精進軍力，除惡不善，修諸善法也。
^m19a如王邊城豫備軍器──
弓、矢、鉾、戟，為內安隱，制外怨敵。
^n18^m19b如是，聖弟子廣學多聞，守持不忘，積聚博聞。
所謂法者，初善、中善、竟亦善，有義有文，具足清淨，顯現梵行。
如是諸法廣學多聞，
翫習至千，意所惟觀，明見深達，
是謂聖弟子得多聞軍器，除惡不善，修諸善法也。
^n19^m20a如王邊城立守門大將，明略智辯，勇毅奇謀，
善則聽入，不善則禁，為內安隱，制外怨敵。
^m20b如是，聖弟子常行於念，成就正念，久所曾習，久所曾聞，恒憶不忘，
是謂聖弟子得念守門大將，除惡不善，修諸善法也。
^m21a如王邊城築立高牆，令極牢固，泥塗堊灑，為內安隱，制外怨敵。
^n20^m21b如是，聖弟子修行智慧，觀興衰法，得如此智，聖慧明達，分別曉了，以正盡苦，
是謂聖弟子得智慧牆，除惡不善，修諸善法也。
^m22a如王邊城水草樵木，資有豫備，為內安隱，制外怨敵。
^n21^m22b如是，聖弟子離欲、離惡不善之法，有覺、有觀，離生喜、樂，逮初禪成就遊，
樂住無乏，安隱快樂，自致涅槃也。
^m23a如王邊城多收稻穀及儲畜麥，為內安隱，制外怨敵。
^m23b如是，聖弟子覺、觀已息，內靜、一心，無覺、無觀，定生喜、樂，逮第二禪成就遊，
樂住無乏，安隱快樂，自致涅槃也。
^n22^m24a如王邊城多積秥豆及大小豆，為內安隱，制外怨敵。
^m24b如是，聖弟子離於喜欲，捨無求遊，正念正智而身覺樂，謂聖所說：
聖所捨、念、樂住、空，逮第三禪成就遊，
樂住無乏，安隱快樂，自致涅槃也。
^m25a如王邊城畜酥油、蜜及甘蔗、糖、魚、鹽、脯肉，一切充足，為內安隱，制外怨敵。
^n23^m25b如是，聖弟子樂滅、苦滅，喜、憂本已滅，不苦不樂、捨、念、清淨，逮第四禪成就遊，
樂住無乏，安隱快樂，自致涅槃。」
^m26佛說如是，彼諸比丘聞佛所說，歡喜奉行。
^ck#m4〔水喻經〕^n1^m1我聞如是：
^m2一時，佛遊舍衞國，在勝林給孤獨園。
^m3爾時，世尊告諸比丘：
「我當為汝說七水人，
諦聽！諦聽！善思念之。」
^m4時，諸比丘受教而聽。
^m5佛言：「云何為七？
或有一人常臥水中；
或復有人出水還沒；
或復有人出水而住；
或復有人出水而住，住已而觀；
或復有人出水而住，住已而觀，觀已而渡；
或復有人出水而住，住已而觀，觀已而渡，渡已至彼岸；
或復有人出水而住，住已而觀，觀已而渡，渡已至彼岸，至彼岸已，謂住岸人。
如是，我當復為汝說七水喻人，
諦聽！諦聽！善思念之。」
^n2^m6時，諸比丘受教而聽。
^m7佛言：「云何為七？
或有人常臥水中；
或復有人出已還沒；
或復有人出已而住；
或復有人出已而住，住已而觀；
或復有人出已而住，住已而觀，觀已而渡；
或復有人出已而住，住已而觀，觀已而渡，渡已至彼岸；
或復有人出已而住，住已而觀，觀已而渡，渡已至彼岸，至彼岸已，謂住岸梵志。
此七水喻人，我略說也，如上說，如上施設，
汝知何義？何所分別？有何因緣？」
^n3^m8時，諸比丘白世尊曰：
「世尊為法本，世尊為法主，法由世尊，唯願說之！
我等聞已，得廣知義。」
^m9佛便告曰：
「汝等諦聽！善思念之，我當為汝分別其義。」
^m10時，諸比丘受教而聽。
^n4^m11佛言：「云何有人常臥？
^m12a謂或有人為不善法之所覆蓋，染汙所染，受惡法報，造生死本，是謂有人常臥；
^m12b猶人沒溺，臥于水中，我說彼人亦復如是，
是謂初水喻人，世間諦如有也。
^m13云何有人出已還沒？
^m14a謂人既出，得信善法，持戒、布施、多聞、智慧，修習善法，
彼於後時失信不固，失持戒、布施、多聞、智慧而不堅固，
是謂有人出已還沒；
^n5^m14b猶人溺水，既出還沒，我說彼人亦復如是，
是謂第二水喻人，世間諦如有也。
^m15云何有人出已而住？
^m16a謂人既出，得信善法，持戒、布施、多聞、智慧，修習善法，
彼於後時信固不失，持戒、布施、多聞、智慧，堅固不失，是謂有人出已而住；
^n6^m16b猶人溺水，出已而住，我說彼人亦復如是，
是謂第三水喻人，世間諦如有也。
^m17云何有人出已而住，住已而觀？
^m18a謂人既出，得信善法，持戒、布施、多聞、智慧，修習善法，
彼於後時信固不失，持戒、布施、多聞、智慧，堅固不失，住善法中，
知苦如真，知苦集、知苦滅、知苦滅道如真。
彼如是知、如是見，三結便盡，
謂身見、戒取、疑。
三結已盡，得須陀洹，不墮惡法，定趣正覺，極受七有，天上、人間七往來已，便得苦際，
是謂有人出已而住，住已而觀；
^n7^m18b猶人溺水，出已而住，住已而觀，我說彼人亦復如是，是謂第四水喻人，世間諦如有也。
^m19云何有人出已而住，住已而觀，觀已而渡？
^m20a謂人既出，得信善法，持戒、布施、多聞、智慧，修習善法，
彼於後時信固不失，持戒、布施、多聞、智慧，堅固不失，
住善法中，知苦如真，知苦集、知苦滅、知苦滅道如真。
如是知、如是見，三結便盡，謂身見、戒取、疑。
三結已盡，淫、怒、癡薄，得一往來天上、人間。
一往來已，便得苦際，
是謂有人出已而住，住已而觀，觀已而渡；
^n8^m20b猶人溺水，出已而住，住已而觀，觀已而渡，
我說彼人亦復如是，是謂第五水喻人，世間諦如有也。
^m21云何有人出已而住，住已而觀，觀已而渡，渡已至彼岸？
^m22a謂人既出，得信善法，持戒、布施、多聞、智慧，修習善法，
彼於後時信固不失，持戒、布施、多聞、智慧，堅固不失，住善法中，知苦如真，知苦集、知苦滅、知苦滅道如真。
如是知、如是見，五下分結盡，
謂貪欲、瞋恚、身見、戒取、疑。
五下分結盡已，生於彼間，便般涅槃，得不退法，不還此世，
是謂有人出已而住，住已而觀，觀已而渡，渡已至彼岸；
^n9^m22b猶人溺水，出已而住，住已而觀，觀已而渡，渡已至彼岸，我說彼人亦復如是，
是謂第六水喻人，世間諦如有也。
^m23云何有人出已而住，住已而觀，觀已而渡，渡已至彼岸，至彼岸已，謂住岸梵志？
^n10^m24a謂人既出，得信善法，持戒、布施、多聞、智慧，修習善法，
彼於後時信固不失，持戒、布施、多聞、智慧，堅固不失，住善法中，知苦如真，知苦集、知苦滅、知苦滅道如真。
如是知、如是見，欲漏心解脫，有漏、無明漏心解脫。
解脫已，便知解脫：
生已盡，梵行已立，所作已辦，不更受有，知如真。
是謂有人出已而住，住已而觀，觀已而渡，渡已至彼岸，至彼岸已，謂住岸梵志；
^n11^m24b猶人溺水，出已而住，住已而觀，觀已而渡，渡已至彼岸，至彼岸已，謂住岸人，
我說彼人亦復如是，是謂第七水喻人，世間諦如有也。
^m25我向所言，當為汝說七水人者，因此故說。」
^n12^m26佛說如是，彼諸比丘聞佛所說，歡喜奉行。
^ck#m5〔木積喻經〕^n1^m1我聞如是：
^m2一時，佛遊拘薩羅，在人間，與大比丘眾翼從而行。
^m3爾時，世尊則於中路，忽見一處有大木積，洞燃俱熾。
世尊見已，便下道側，更就餘樹敷尼師檀，結跏趺坐。
^m4世尊坐已，告諸比丘：
「汝等見彼有大木積洞燃俱熾耶？」
^m5時，諸比丘答曰：「見也，世尊！」
^n2^m6a世尊復告比丘曰：
「於汝意云何？謂大木積洞燃俱熾，若抱、若坐、若臥；
^m6b謂剎利女，梵志、居士、工師女，
年在盛時，沐浴香熏，著明淨衣，華鬘、瓔珞嚴飾其身，
若抱、若坐、若臥，何者為樂？」
^n3^m7a時，諸比丘白曰：
「世尊！謂大木積洞燃俱熾，若抱、若坐、若臥，甚苦！世尊！
^m7b謂剎利女，梵志、居士、工師女，
年在盛時，沐浴香熏，著明淨衣，華鬘、瓔珞嚴飾其身，若抱、若坐、若臥，甚樂！世尊！」
^n4^m8a世尊告曰：
「我為汝說，不令汝等學沙門失沙門道。
汝欲成無上梵行者，寧抱木積洞燃俱熾，
若坐、若臥，彼雖因此受苦或死，
然不以是身壞命終，趣至惡處，生地獄中。
^n5^m8b若愚癡人犯戒不精進，生惡不善法，
非梵行稱梵行，非沙門稱沙門，
若抱剎利女，梵志、居士、工師女，
年在盛時，沐浴香熏，著明淨衣，華鬘、瓔珞嚴飾其身，若坐、若臥者；
彼愚癡人因是長夜不善不義，受惡法報，身壞命終，趣至惡處，生地獄中。
^n6^m8c是故汝等當觀自義、觀彼義、觀兩義。
當作是念：我出家學，不虛不空，有果有報，有極安樂，
生諸善處而得長壽，
受人信施衣被、飲食、床褥、湯藥，令諸施主得大福祐，得大果報，得大光明者。當作是學！」
^n7^m9a世尊復告諸比丘曰：
「於意云何？若有力士以緊索毛繩，絞勒其𨄔斷皮，
斷皮已斷肉，斷肉已斷筋，斷筋已斷骨，斷骨已至髓而住；
^m9b若從剎利、梵志、居士、工師受其信施，按摩身體、支節、手節、手足，何者為樂？」
^n8^m10a時，諸比丘白曰：
「世尊！若有力士以緊索毛繩，絞勒其𨄔斷皮，
斷皮已斷肉，斷肉已斷筋，斷筋已斷骨，斷骨已至髓而住，甚苦！世尊！
^m10b若從剎利、梵志、居士、工師受其信施，按摩身體、支節、手足，甚樂！世尊！」
^n9^m11a世尊告曰：
「我為汝說，不令汝等學沙門失沙門道。
汝欲成無上梵行者，寧令力士以緊索毛繩絞勒其𨄔斷皮，
斷皮已斷肉，斷肉已斷筋，斷筋已斷骨，斷骨已至髓而住，
彼雖因此受苦或死，然不以是身壞命終，趣至惡處，生地獄中。
^n10^m11b若愚癡人犯戒不精進，生惡不善法，
非梵行稱梵行，非沙門稱沙門，
從剎利、梵志、居士、工師受其信施，按摩身體、支節、手足；
彼愚癡人因是長夜不善不義，受惡法報，身壞命終，趣至惡處，生地獄中。
^n11^m11c是故汝等常觀自義、觀彼義、觀兩義。當作是念：
我出家學，不虛不空，有果有報，有極安樂，生諸善處而得長壽，
受人信施衣被、飲食、床褥、湯藥，令諸施主得大福祐，得大果報，得大光明者。當作是學！」
^n12^m12a世尊復告諸比丘曰：
「於意云何？若有力士以瑩磨利刀截斷其髀；
^m12b若從剎利、梵志、居士、工師受信施、禮拜，恭敬將迎，何者為樂？」
^m13a時，諸比丘白曰：
「世尊！若有力士以瑩磨利刀截斷其髀，甚苦！世尊！
^m13b若從剎利、梵志、居士、工師受信施、禮拜，恭敬將迎，甚樂！世尊！」
^n13^m14a世尊告曰：
「我為汝說，不令汝等學沙門失沙門道。
汝欲成無上梵行者，寧令力士以瑩磨利刀截斷其髀，
彼雖因此受苦或死，然不以是身壞命終，趣至惡處，生地獄中。
^n14^m14b若愚癡人犯戒不精進，生惡不善法，
非梵行稱梵行，非沙門稱沙門，從剎利、梵志、居士、工師受信施、禮拜，恭敬將迎；
彼愚癡人因是長夜不善不義，受惡法報，身壞命終，趣至惡處，生地獄中。
^n15^m14c是故汝等當觀自義、觀彼義、觀兩義。當作是念：
我出家學，不虛不空，有果有報，有極安樂，生諸善處而得長壽，
受人信施衣被、飲食、床褥、湯藥，令諸施主得大福祐，得大果報，得大光明者。當作是學！」
^n16^m15a世尊復告諸比丘曰：
「於意云何？若有力士以鐵銅鍱洞燃俱熾，纏絡其身；
^m15b若從剎利、梵志、居士、工師受信施衣服，何者為樂？」
^m16a時，諸比丘白曰：
「世尊！若有力士以鐵銅鍱洞燃俱熾，纏絡其身，甚苦！世尊！
^m16b若從剎利、梵志、居士、工師受信施衣服，甚樂！世尊！」
^n17^m17a世尊告曰：
「我為汝說，不令汝等學沙門失沙門道。
汝欲成無上梵行者，寧令力士以鐵銅鍱洞燃俱熾，纏絡其身，彼雖因此受苦或死，然不以是身壞命終，趣至惡處，生地獄中。
^n18^m17b若愚癡人犯戒不精進，生惡不善法，
非梵行稱梵行，非沙門稱沙門，
從剎利、梵志、居士、工師受信施衣服；
彼愚癡人因是長夜不善不義，受惡法報，身壞命終，趣至惡處，生地獄中。
^n19^m17c是故汝等當觀自義、觀彼義、觀兩義。當作是念：
我出家學，不虛不空，有果有報，有極安樂，生諸善處而得長壽，
受人信施衣被、飲食、床褥、湯藥，令諸施主得大福祐，得大果報，得大光明者。當作是學！」
^n20^m18a世尊復告諸比丘曰：
「於意云何？若有力士以熱鐵鉗鉗開其口，便以鐵丸洞燃俱熾，著其口中。
彼熱鐵丸燒脣，燒脣已燒舌，燒舌已燒齗，燒齗已燒咽，燒咽已燒心，燒心已燒腸胃，燒腸胃已下過。
^n21^m18b若從剎利、梵志、居士、工師受信施食無量眾味，何者為樂？」
^m19a時，諸比丘白曰：
「世尊！若有力士以熱鐵鉗鉗開其口，便以鐵丸洞燃俱熾，著其口中。
彼熱鐵丸燒脣，燒脣已燒舌，燒舌已燒齗，燒齗已燒咽，燒咽已燒心，燒心已燒腸胃，燒腸胃已下過，甚苦！世尊！
^n22^m19b若從剎利、梵志、居士、工師受信施食無量眾味，甚樂！世尊！」
^m20a世尊告曰：
「我為汝說，不令汝等學沙門失沙門道。
汝欲成無上梵行者，寧令力士以熱鐵鉗鉗開其口，便以鐵丸洞燃俱熾，著其口中。
彼熱鐵丸燒脣，燒脣已燒舌，燒舌已燒齗，燒齗已燒咽，燒咽已燒心，燒心已燒腸胃，燒腸胃已下過。
彼雖因此受苦或死，然不以是身壞命終，趣至惡處，生地獄中。
^n23^m20b若愚癡人犯戒不精進，生惡不善法，
非梵行稱梵行，非沙門稱沙門，
從剎利、梵志、居士、工師受信施食無量眾味；
彼愚癡人因是長夜不善不義，受惡法報，身壞命終，趣至惡處，生地獄中。
^n24^m20c是故汝等當觀自義、觀彼義、觀兩義。
當作是念：我出家學，不虛不空，有果有報，有極安樂，生諸善處而得長壽，
受人信施衣被、飲食、床褥、湯藥，令諸施主得大福祐，得大果報，得大光明者。當作是學！」
^n25^m21a世尊復告諸比丘曰：
「於意云何？若有力士以鐵銅床洞燃俱熾，強逼使人坐臥其上；
^m21b若從剎利、梵志、居士、工師受其信施床榻臥具，何者為樂？」
^m22a時，諸比丘白曰：
「世尊！若有力士以鐵銅床洞燃俱熾，強逼使人坐臥其上，甚苦！世尊！
^n26^m22b若從剎利、梵志、居士、工師受其信施床榻臥具，甚樂！世尊！」
^m23a世尊告曰：
「我為汝說，不令汝等學沙門失沙門道。
汝欲成無上梵行者，寧令力士以鐵銅床洞燃俱熾，強逼使人坐臥其上，彼雖因此受苦或死，然不以是身壞命終，趣至惡處，生地獄中。
^n27^m23b若愚癡人犯戒不精進，生惡不善法，
非梵行稱梵行，非沙門稱沙門，
從剎利、梵志、居士、工師受其信施床榻臥具；
彼愚癡人因是長夜不善不義，受惡法報，身壞命終，趣至惡處，生地獄中。
^n28^m23c是故汝等當觀自義、觀彼義、觀兩義。
當作是念：我出家學，不虛不空，有果有報，有極安樂，生諸善處而得長壽，
受人信施衣被、飲食、床褥、湯藥，令諸施主得大福祐，得大果報，得大光明者。當作是學！」
^n29^m24a世尊復告諸比丘曰：
「於意云何？若有力士以大鐵銅釜洞燃俱熾，撮舉人已，倒著釜中；
^m24b若從剎利、梵志、居士、工師受信施房舍，泥治堊灑，窗戶牢密，爐火溫暖，何者為樂？」
^m25a時，諸比丘白曰：
「世尊！若有力士以大鐵銅釜洞燃俱熾，撮舉人已，倒著釜中，甚苦！世尊！
^n30^m25b若從剎利、梵志、居士、工師受信施房舍，泥治堊灑，窗戶牢密，爐火溫暖，甚樂！世尊！」
^m26a世尊告曰：
「我為汝說，不令汝等學沙門失沙門道。
汝欲成無上梵行者，寧令力士以大鐵銅釜洞燃俱熾，撮舉人已，倒著釜中，
彼雖因此受苦或死，然不以是身壞命終，趣至惡處，生地獄中。
^n31^m26b若愚癡人犯戒不精進，生惡不善法，
非梵行稱梵行，非沙門稱沙門，
從剎利、梵志、居士、工師受信施房舍，
泥治堊灑，窗戶牢密，爐火溫暖；
彼愚癡人因是長夜不善不義，受惡法報，身壞命終，趣至惡處，生地獄中。
^n32^m26c是故汝等當觀自義、觀彼義、觀兩義。
當作是念：我出家學，不虛不空，有果有報，有極安樂，生諸善處而得長壽，
受人信施衣被、飲食、床褥、湯藥，令諸施主得大福祐，得大果報，得大光明者。當作是學！」
^n33^m27說此法時，六十比丘漏盡結解，六十比丘捨戒還家。
所以者何？世尊教誡甚深！甚難！學道亦復甚深！甚難！
^m28佛說如是，彼諸比丘聞佛所說，歡喜奉行。
^ck#m6〔善人往經〕^n1^m1我聞如是：
^m2一時，佛遊舍衞國，在勝林給孤獨園。
^m3爾時，世尊告諸比丘：
「我當為汝說七善人所往至處及無餘涅槃，
諦聽！諦聽！善思念之。」
^m4時，諸比丘受教而聽。
^m5佛言：「云何為七？
^n2^m6a比丘行當如是：
我者無我，亦無我所；當來無我，亦無我所。
已有便斷，已斷得捨，有樂不染，合會不著。
如是行者，無上息迹慧之所見，然未得證。
比丘行如是，往至何所？
^n3^m6b譬如燒麥䴸，纔燃便滅。
^m6c當知比丘亦復如是，少慢未盡，五下分結已斷，得中般涅槃。
^m6d是謂第一善人所往至處，世間諦如有。
^m7a復次，比丘行當如是：
我者無我，亦無我所；當來無我，亦無我所。
已有便斷，已斷得捨，有樂不染，合會不著。
行如是者，無上息迹慧之所見，然未得證。
比丘行如是，往至何所？
^n4^m7b譬若如鐵洞燃俱熾，以椎打之，迸火飛空，上已卽滅。
^m7c當知比丘亦復如是，少慢未盡，五下分結已斷，得中般涅槃。
^m7d是謂第二善人所往至處，世間諦如有。
^m8a復次，比丘行當如是：
我者無我，亦無我所；當來無我，亦無我所。
已有便斷，已斷得捨，有樂不染，合會不著。
行如是者，無上息迹慧之所見，然未得證。比丘行如是，往至何所？
^n5^m8b譬若如鐵洞燃俱熾，以椎打之，迸火飛空，從上來還，未至地滅。
^m8c當知比丘亦復如是，少慢未盡，五下分結已斷，得中般涅槃。
^m8d是謂第三善人所往至處，世間諦如有。
^m9a復次，比丘行當如是：
我者無我，亦無我所；當來無我，亦無我所。
已有便斷，已斷得捨，有樂不染，合會不著。
行如是者，無上息迹慧之所見，然未得證。比丘行如是，往至何所？
^n6^m9b譬若如鐵洞燃俱熾，以椎打之，迸火飛空，墮地而滅。
^m9c當知比丘亦復如是，少慢未盡，五下分結已斷，得生般涅槃。
^m9d是謂第四善人所往至處，世間諦如有。
^m10a復次，比丘行當如是：
我者無我，亦無我所；當來無我，亦無我所。
已有便斷，已斷得捨，有樂不染，合會不著。
行如是者，無上息迹慧之所見，然未得證。
比丘行如是，往至何所？
^n7^m10b譬若如鐵洞燃俱熾，以椎打之，迸火飛空，墮少薪草上，若烟若燃，燃已便滅。
^m10c當知比丘亦復如是，少慢未盡，五下分結已斷，得行般涅槃。
^m10d是謂第五善人所往至處，世間諦如有。
^m11a復次，比丘行當如是：
我者無我，亦無我所；當來無我，亦無我所。
已有便斷，已斷得捨，有樂不染，合會不著。
行如是者，無上息迹慧之所見，然未得證。
比丘行如是，往至何所？
^n8^m11b譬若如鐵洞燃俱熾，以椎打之，迸火飛空，墮多薪草上，若烟若燃，燃盡已滅。
^m11c當知比丘亦復如是，少慢未盡，五下分結已斷，得無行般涅槃。
^m11d是謂第六善人所往至處，世間諦如有。
^m12a復次，比丘行當如是：
我者無我，亦無我所；當來無我，亦無我所。
已有便斷，已斷得捨，有樂不染，合會不著。
行如是者，無上息迹慧之所見，然未得證。比丘行如是，往至何所？
^n9^m12b譬若如鐵洞燃俱熾，以椎打之，迸火飛空，墮多薪草上，若烟若燃，
燃已便燒村邑、城郭、山林、曠野，
燒村邑、城郭、山林、曠野已，或至道、至水、至平地滅。
^n10^m12c當知比丘亦復如是，少慢未盡，五下分結已斷，得上流阿迦膩吒般涅槃。
^m12d是謂第七善人所往至處，世間諦如有。
^m13云何無餘涅槃？
^m14a比丘行當如是：我者無我，亦無我所；當來無我，亦無我所。
已有便斷，已斷得捨，有樂不染，合會不著。
行如是者，無上息迹慧之所見，而已得證。
^n11^m14b我說彼比丘不至東方，不至西方、南方、北方、四維、上、下，便於現法中息卽滅度。
^m15我向所說，七善人所往至處及無餘涅槃者，因此故說。」
^m16佛說如是，彼諸比丘聞佛所說，歡喜奉行。
^ck#m7〔世間福經〕^n1^m1我聞如是：
^m2一時，佛遊拘舍彌，在瞿沙羅園。
^m3爾時，尊者摩訶周那則於晡時從宴坐起，往詣佛所，到已作禮，卻坐一面，白曰：
「世尊！可得施設世間福耶？」
^m4世尊告曰：
「可得，周那！有七世間福，得大福祐，得大果報，得大名譽，得大功德。
云何為七？
^n2^m5a周那！有信族姓男、族姓女，施比丘眾房舍、堂閣。
^m5b周那！是謂第一世間之福，得大福祐，得大果報，得大名譽，得大功德。
^m6a復次，周那！有信族姓男、族姓女，於房舍中施與床坐、氍氀、毾㲪、氈褥、臥具。
^n3^m6b周那！是謂第二世間之福，得大福祐，得大果報，得大名譽，得大功德。
^m7a復次，周那！有信族姓男、族姓女，於房舍中施與一切新淨妙衣。
^m7b周那！是謂第三世間之福，得大福祐，得大果報，得大名譽，得大功德。
^n4^m8a復次，周那！有信族姓男、族姓女，於房舍中常施於眾朝粥、中食；
又以園民供給使令；
若風雨寒雪，躬往園所，增施供養；
諸比丘眾食已，不患風雨寒雪，沾漬衣服，晝夜安樂，禪寂思惟。
^n5^m8b周那！是謂第七世間之福，得大福祐，得大果報，得大名譽，得大功德。
^m9a周那！信族姓男、族姓女已得此七世間福者，若去若來，若立若坐，若眠若覺，若晝若夜，其福常生，轉增轉廣。
^m9b周那！譬如恒伽水，從源流出，入于大海，於其中間轉深轉廣。
^n6^m9c周那！如是信族姓男、族姓女已得此七世間福者，若去若來，若立若坐，若眠若覺，若晝若夜，其福常生，轉增轉廣。」
^m10於是，尊者摩訶周那卽從座起，偏袒右肩，右膝著地，長跪叉手白曰：
「世尊！可得施設出世間福耶？」
^n7^m11世尊告曰：
「可得，周那！更有七福出於世間，得大福祐，得大果報，得大名譽，得大功德。
云何為七？
^m12a周那！有信族姓男、族姓女，聞如來、如來弟子遊於某處，聞已歡喜，極懷踊躍。
^n8^m12b周那！是謂第一出世間福，得大福祐，得大果報，得大名譽，得大功德。
^m13a復次，周那！有信族姓男、族姓女，聞如來、如來弟子欲從彼至此，聞已歡喜，極懷踊躍。
^m13b周那！是謂第二出世間福，得大福祐，得大果報，得大名譽，得大功德。
^n9^m14a復次，周那！有信族姓男、族姓女，聞如來、如來弟子已從彼至此，聞已歡喜，極懷踊躍；
以清淨心躬往奉見禮敬、供養；既供養已，受三自歸於
佛、
法
及比丘眾；
而受禁戒。
^n10^m14b周那！是謂第七出世間福，得大福祐，得大果報，得大名譽，得大功德。
^m15a周那！信族姓男、族姓女若得此七世間之福及更有七出世間福者，
其福不可數，有爾所福，爾所福果，爾所福報，唯不可限、不可量、不可得大福之數。
^m15b周那！譬如從閻浮洲有五河流：
一曰恒伽，二曰搖尤那，三曰舍勞浮，四曰阿夷羅婆提，五曰摩企；
流入大海，於其中間水不可數，有爾所升斛，唯不可限、不可量、不可得大水之數。
^n11^m15c周那！如是信族姓男、族姓女若得此七世間之福及更有七出世間福者，其福不可數，
有爾所福，爾所福果，爾所福報，唯不可限、不可量、不可得大福之數。」
^m16爾時，世尊而說頌曰：
恒伽之河，清淨易渡，
海多珍寶，眾水中王。
猶若河水，世人敬奉，
諸川所歸，引入大海。
如是人者，施衣飲食，
床榻茵褥，及諸坐具，
無量福報，將至妙處，
猶若河水，引入大海。
^n12^m17佛說如是，尊者摩訶周那及諸比丘聞佛所說，歡喜奉行。
^ck#m8〔七日經〕^n1^m1我聞如是：
^m2一時，佛遊鞞舍離，在㮈氏樹園。
^m3爾時，世尊告諸比丘：
「一切行無常，不久住法、速變易法、不可倚法；
如是諸行不當樂著，當患厭之，當求捨離，當求解脫。所以者何？
^m4a有時不雨，當不雨時，一切諸樹、百穀、藥木皆悉枯槁，摧碎滅盡，不得常住。
^n2^m4b是故一切行無常，不久住法、速變易法、不可倚法；
如是諸行不當樂著，當患厭之，當求捨離，當求解脫。
^m5a復次，有時二日出世，二日出時，諸溝渠川流皆悉竭盡，不得常住。
^n3^m5b是故一切行無常，不久住法、速變易法、不可倚法；
如是諸行不當樂著，當患厭之，當求捨離，當求解脫。
^m6a復次，有時三日出世，三日出時，諸大江河皆悉竭盡，不得常住。
^n4^m6b是故一切行無常，不久住法、速變易法、不可倚法；
如是諸行不當樂著，當患厭之，當求捨離，當求解脫。
^m7a復次，有時四日出世，四日出時，諸大泉源從閻浮洲五河所出：
一曰恒伽，二曰搖尤那，三曰舍牢浮，四曰阿夷羅婆提，五曰摩企；
彼大泉源皆悉竭盡，不得常住。
^n5^m7b是故一切行無常，不久住法、速變易法、不可倚法；
如是諸行不當樂著，當患厭之，當求捨離，當求解脫。
^m8a復次，有時五日出世，五日出時，大海水減一百由延，轉減乃至七百由延。
五日出時，海水餘有七百由延，轉減乃至一百由延。
五日出時，大海水減一多羅樹，轉減乃至七多羅樹。
五日出時，海水餘有七多羅樹，轉減乃至一多羅樹。
五日出時，海水減十人，轉減乃至七人。
五日出時，海水餘有七
人，轉減乃至一人。
五日出時，海水減至頸、至肩、至腰、至胯、至膝、至踝，有時
海水消盡，不足沒指。
^n6^m8b是故一切行無常，不久住法、速變易法、不可倚法；
如是諸行不當樂著，當患厭之，當求捨離，當求解脫。
^m9a復次，有時六日出世，六日出時，一切大地須彌山王皆悉烟起，合為一烟，譬如陶師始爨竈時，皆悉烟起，合為一烟。
如是六日出時，一切大地須彌山王皆悉烟起，合為一烟。
^n7^m9b是故一切行無常，不久住法、速變易法、不可倚法；
如是諸行不當樂著，當患厭之，當求捨離，當求解脫。
^m10a復次，有時七日出世，七日出時，一切大地須彌山王洞燃俱熾，合為一焰。
如是七日出時，一切大地須彌山王洞燃俱熾，合為一焰，風吹火
焰，乃至梵天。
是時，晃昱諸天始生天者，不諳世間成敗，不見世間成敗，不知
世間成敗，見大火已，皆恐怖毛竪而作是念：火不來至此耶？火
不來至此耶？
前生諸天諳世間成敗，見世間成敗，知世間成敗，見大火已，慰
勞諸天曰：『莫得恐怖！火法齊彼，終不至此。』
七日出時，須彌山王百由延崩散壞滅盡，二百由延、三百由延，
乃至七百由延崩散壞滅盡。
七日出時，須彌山王及此大地燒壞消滅，無餘烖燼，如燃酥油，
煎熬消盡，無餘烟墨。
如是七日出時，須彌山王及此大地無餘烖燼。
^n8^m10b是故一切行無常，不久住法、速變易法、不可倚法；
如是諸行不當樂著，當患厭之，當求捨離，當求解脫。
^m11a我今為汝說須彌山王當崩壞盡，誰有能信？唯見諦者耳。
^m11b我今為汝說大海水當竭消盡，誰有能信？唯見諦者耳。
^n9^m11c我今為汝說一切大地當燒燃盡，誰有能信？
唯見諦者耳。所以者何？
^m12比丘！昔有大師名曰善眼，為外道仙人之所師宗，捨離欲愛，得如意足。
善眼大師有無量百千弟子，善眼大師為諸弟子說梵世法。
^m13a若善眼大師為說梵世法時，諸弟子等有不具足奉行法者，彼命終已，或生四王天，或生三十三天，或生焰摩天，或生兜率哆天，或生化樂天，或生他化樂天。
^n10^m13b若善眼大師為說梵世法時，諸弟子等設有具足奉行法者，彼修四梵室，捨離於欲，彼命終已，得生梵天。
^m13c彼時善眼大師而作是念：
我不應與弟子等同俱至後世共生一處，我今寧可更修增上慈，修增上慈已，命終得生晃昱天中。
彼時善眼大師則於後時更修增上慈，修增上慈已，命終得生晃昱
天中。
^n11^m14善眼大師及諸弟子學道不虛，得大果報。
^m15諸比丘！
於意云何？昔善眼大師為外道仙人之所師宗，捨離欲愛，得如意足者，汝謂異人耶？
莫作斯念！當知即是我也。
我於爾時名善眼大師，為外道仙人之所師宗，捨離欲愛，得如意
足。
^n12^m16a我於爾時有無量百千弟子，我於爾時為諸弟子說梵世法。
我說梵世法時，諸弟子等有不具足奉行法者，彼命終已，或生四王天，或生三十三天，或生焰摩天，或生兜率哆天，或生化樂天，或生他化樂天。
^n13^m16b我說梵世法時，諸弟子等設有具足奉行法者，修四梵室，捨離於欲，彼命終已，得生梵天。
^m16c我於爾時而作是念：我不應與弟子等同俱至後世共生一處，我今寧可更修增上慈，修增上慈已，命終得生晃昱天中。
我於後時更修增上慈，修增上慈已，命終得生晃昱天中。
^n14^m17我於爾時及諸弟子學道不虛，得大果報。
^m18a我於爾時親行斯道，為自饒益，亦饒益他，饒益多人，愍傷世間，為天、為人求義及饒益，求安隱快樂。
^m18b爾時說法不至究竟，不究竟白淨，不究竟梵行，不究竟梵行訖，爾時不離生、老、病、死。
啼哭、憂慼，亦未能得脫一切苦。
^n15^m19a比丘！我今出世，如來、無所著、等正覺、明行成為、善逝、世間解、無上士、道法御、天人師，號佛、眾祐，我今自饒益，亦饒益他，饒益多人，愍傷世間，為天、為人求義及饒益，求安隱快樂。
^n16^m19b我今說法得至究竟，究竟白淨，究竟梵行，究竟梵行訖，我今已離生、老、病、死、啼哭、憂慼，我今已得脫一切苦。」
^m20佛說如是，彼諸比丘聞佛所說，歡喜奉行。
^ck#m9〔七車經〕^n1^m1我聞如是：
^m2一時，佛遊王舍城，在竹林精舍，與大比丘眾共受夏坐。
尊者滿慈子亦於生地受夏坐。
^m3是時，生地諸比丘受夏坐訖，過三月已，補治衣竟，攝衣持鉢，從生地出，向王舍城，展轉進前，至王舍城，住王舍城竹林精舍。
^n2^m4是時，生地諸比丘詣世尊所，稽首作禮，卻坐一面。
^m5世尊問曰：
「諸比丘！從何所來？何處夏坐？」
^m6生地諸比丘白曰：
「世尊！從生地來，於生地夏坐。」
^m7世尊問曰：
「於彼生地諸比丘中，何等比丘，為諸比丘所共稱譽：
自少欲、知足，稱說少欲、知足；
自閑居，稱說閑居；自精進，稱說精進；自正念，稱說正念；
自一心，稱說一心；自智慧，稱說智慧；自漏盡，稱說漏盡；
自勸發渴仰，成就歡喜，稱說勸發渴仰，成就歡喜？」
^n3^m8生地諸比丘白曰：
「世尊！尊者滿慈子於彼生地，為諸比丘所共稱譽：
自少欲、知足，稱說少欲、知足；
自閑居，稱說閑居；自精進，稱說精進；自正念，稱說正念；
自一心，稱說一心；自智慧，稱說智慧；自漏盡，稱說漏盡；
自勸發渴仰，成就歡喜，稱說勸發渴仰，成就歡喜。」
^n4^m9是時，尊者舍梨子在眾中坐，尊者舍梨子作如是念：
世尊如事問彼生地諸比丘輩，生地諸比丘極大稱譽賢者滿慈子：
自少欲、知足，稱說少欲、知足；
自閑居，稱說閑居；自精進，稱說精進；自正念，稱說正念；
自一心，稱說一心；自智慧，稱說智慧；自漏盡，稱說漏盡；
自勸發渴仰，成就歡喜，稱說勸發渴仰，成就歡喜。
^n5^m10尊者舍梨子復作是念：
何時當得與賢者滿慈子共聚集會，問其少義？彼或能聽我之所問。
^m11爾時，世尊於王舍城受夏坐訖，卽過三月已，補治衣竟，攝衣持鉢，從王舍城出，向舍衞國，展轉進前，至舍衞國，卽住勝林給孤獨園。
^n6^m12尊者舍梨子與生地諸比丘於王舍城共住少日，攝衣持鉢，向舍衛國，展轉進前，至舍衞國，共住勝林給孤獨園。
^m13是時，尊者滿慈子於生地受夏坐訖，過三月已，補治衣竟，攝衣持鉢，從生地出，向舍衞國，展轉進前，至舍衞國，亦住勝林給孤獨園。
尊者滿慈子詣世尊所，稽首作禮，於如來前敷尼師檀，結跏趺坐。
^n7^m14時，尊者舍梨子問餘比丘：
「諸賢！何者是賢者滿慈子耶？」
^m15諸比丘白尊者舍梨子：
「唯然，尊者在如來前坐，白晳隆鼻，如鸚鵡嘴，卽其人也。」
^m16時，尊者舍梨子知滿慈子色貌已，則善記念。
^n8^m17尊者滿慈子過夜平旦，著衣持鉢，入舍衛國而行乞食。
食訖中後，還舉衣鉢，澡洗手足，以尼師檀著於肩上，至安陀林經行之處。
^m18尊者舍梨子亦過夜平旦，著衣持鉢，入舍衛國而行乞食。
食訖中後，還舉衣鉢，澡洗手足，以尼師檀著於肩上，至安陀林經行之處。
^n9^m19時，尊者滿慈子到安陀林，於一樹下敷尼師檀，結跏趺坐。
尊者舍梨子亦至安陀林，離滿慈子不遠，於一樹下敷尼師檀，結跏趺坐。
^m20a尊者舍梨子則於晡時從燕坐起，往詣尊者滿慈子所，共相問訊，卻坐一面，則問尊者滿慈子曰：
「賢者！從沙門瞿曇修梵行耶？」
^m20b答曰：「如是。」
^n10^m21a「云何賢者！以戒淨故，從沙門瞿曇修梵行耶？」
^m21b答曰：「不也。」
^m22a「以心淨故、以見淨故、以疑蓋淨故、以道非道知見淨故，以道跡知見淨故、以道跡斷智淨故，從沙門瞿曇修梵行耶？」
^m22b答曰：「不也。」
^m23又復問曰：
「我向問賢者從沙門瞿曇修梵行耶？則言如是。
今問賢者以戒淨故從沙門瞿曇修梵行耶？便言不也。
以心淨故、以見淨故、以疑蓋淨故、以道非道知見淨故、以道跡
知見淨故、以道跡斷智淨故，從沙門瞿曇修梵行耶？便言不也。
然以何義，從沙門瞿曇修梵行耶？」
^m24答曰：「賢者！以無餘涅槃故。」
^n11^m25a又復問曰：「云何賢者！以戒淨故，沙門瞿曇施設無餘涅槃耶？」
^m25b答曰：「不也。」
^m26a「以心淨故、以見淨故、以疑蓋淨故、以道非道知見淨故、以道跡知見淨故、以道跡斷智淨故，沙門瞿曇施設無餘涅槃耶？」
^m26b答曰：「不也。」
^n12^m27又復問曰：
「我向問仁，云何賢者以戒淨故，沙門瞿曇施設無餘涅槃耶？賢者言不。
以心淨故、以見淨故、以疑蓋淨故、以道非道知見淨故、以道跡
知見淨故、以道跡斷智淨故，沙門瞿曇施設無餘涅槃耶？賢者言
不。
賢者所說為是何義？云何得知？」
^m28a答曰：「賢者！若以戒淨故，世尊沙門瞿曇施設無餘涅槃者，則以有餘稱說無餘。
^n13^m28b以心淨故、以見淨故、以疑蓋淨故、以道非道知見淨故、以道跡知見淨故、以道跡斷智淨故，世尊沙門瞿曇施設無餘涅槃者，則以有餘稱說無餘。
^m28c賢者！若離此法，世尊施設無餘涅槃者，則凡夫亦當般涅槃，以凡夫亦離此法故。
^n14^m29a賢者！但以戒淨故，得心淨；
以心淨故，得見淨；以見淨故，得疑蓋淨；
以疑蓋淨故，得道非道知見淨；
以道非道知見淨故，得道跡知見淨；
以道跡知見淨故，得道跡斷智淨；
以道跡斷智淨故，世尊沙門瞿曇施設無餘涅槃也。
^n15^m29b賢者！復聽！昔拘薩羅王波斯匿在舍衞國，於娑雞帝有事，彼作是念：
以何方便，令一日行，從舍衞國至娑雞帝耶？
復作是念：我今寧可從舍衞國至娑雞帝，於其中間布置七車。
爾時，卽從舍衞國至娑雞帝，於其中間布置七車。
布七車已，從舍衞國出，至初車，乘初車；至第二車，捨初車，
乘第二車；至第三車，捨第二車，乘第三車；至第四車，捨第三
車，乘第四車；至第五車，捨第四車，乘第五車；至第六車，捨
第五車，乘第六車；至第七車，捨第六車，乘第七車，於一日中
至娑雞帝。
彼於娑雞帝辦其事已，大臣圍繞，坐王正殿，羣臣白曰：『云何
天王！以一日行，從舍衞國至娑雞帝耶？』
王曰：『如是。』
『云何天王！乘第一車，一日從舍衞國至娑雞帝耶？』
王曰：『不也。』
『乘第二車、乘第三車、…〔乘〕第七車，從舍衞國至娑雞帝耶？』
王曰︰『不也。』
云何賢者！拘薩羅王波斯匿羣臣復問︰『當云何說？』
王答羣臣：『我在舍衞國，於娑雞帝有事，我作是念：以何方便，
令一日行，從舍衞國至娑雞帝耶？
我復作是念：我今寧可從舍衞國至娑雞帝，於其中間布置七車。
我時卽從舍衞國至娑雞帝，於其中間布置七車。
布七車已，從舍衞國出，至初車，乘初車；至第二車，捨初車，
乘第二車；至第三車，捨第二車，乘第三車；至第四車，捨第三
車，乘第四車；至第五車，捨第四車，乘第五車；至第六車，捨
第五車，乘第六車；至第七車，捨第六車，乘第七車，於一日中
至娑雞帝。』
如是，賢者！拘薩羅王波斯匿答對羣臣所問如是。
^n16^m29c如是，賢者！以戒淨故，得心淨；
以心淨故，得見淨；以見淨故，得疑蓋淨；
以疑蓋淨故，得道非道知見淨；
以道非道知見淨故，得道跡知見淨；
以道跡知見淨故，得道跡斷智淨；
以道跡斷智淨故，世尊施設無餘涅槃。」
^n17^m30a於是，尊者舍梨子問尊者滿慈子：
「賢者名何等？諸梵行人云何稱賢者耶？」
^m30b尊者滿慈子答曰：「賢者！我號滿也，我母名慈，故諸梵行人稱我為滿慈子。」
^m30c尊者舍梨子歎曰：「善哉！善哉！賢者滿慈子！
為如來弟子，所作智辯聰明決定，安隱無畏，成就調御，逮大辯才，得甘露幢，於甘露界自作證成就遊，以問賢者甚深義盡能報故。
^n18^m30d賢者滿慈子！諸梵行人為得大利，得值賢者滿慈子，隨時往見，隨時禮拜，我今亦得大利，隨時往見，隨時禮拜。
^m30e諸梵行人應當縈衣頂上戴賢者滿慈子，為得大利，我今亦得大利，隨時往見，隨時禮拜。」
^n19^m31a尊者滿慈子問尊者舍梨子：
「賢者名何等？諸梵行人云何稱賢者耶？」
^m31b尊者舍梨子答曰：「賢者！我字優波鞮舍，我母名舍梨，故諸梵行人稱我為舍梨子。」
^m31c尊者滿慈子歎曰：「我今與世尊弟子共論而不知，第二尊共論而不知，法將共論而不知，轉法輪復轉弟子共論而不知。
若我知尊者舍梨子者，不能答一句，況復爾所深論。
善哉！善哉！尊者舍梨子！
為如來弟子，所作智辯聰明決定，安
隱無畏，成就調御，逮大辯才，得甘露幢，於甘露界自作證成就
遊，以尊者甚深甚深問故。
^n20^m31d尊者舍梨子！諸梵行人為得大利，得值尊者舍梨子，隨時往見，隨時禮拜，我今亦得大利，隨時往見，隨時禮拜。
^m31e諸梵行人應當縈衣頂上戴尊者舍梨子，為得大利，我今亦得大利，隨時往見，隨時禮拜。」
^n21^m32如是二賢更相稱說，更相讚善已，歡喜奉行，卽從座起，各還所止。
^ck#m10〔漏盡經〕^n1^m1我聞如是：
^m2一時，佛遊拘樓瘦，在劍磨瑟曇拘樓都邑。
^m3爾時，世尊告諸比丘：
「以知、以見故諸漏得盡，非不知、非不見也。
^m4云何以知、以見故諸漏得盡耶？
有正思惟、不正思惟。
^m5a若不正思惟者，未生欲漏而生，已生便增廣；
未生有漏、無明漏而生，已生便增廣。
^n2^m5b若正思惟者，未生欲漏而不生，已生便滅；
未生有漏、無明漏而不生，已生便滅。
^m6a然凡夫愚人不得聞正法，不值真知識，不知聖法，不調御聖法，不知如真法：
不正思惟者，未生欲漏而生，已生便增廣；未生有漏、無明漏而
生，已生便增廣。
正思惟者，未生欲漏而不生，已生便滅；
未生有漏、無明漏而不
生，已生便滅。
^n3^m6b不知如真法故，不應念法而念，應念法而不念。
以不應念法而念，應念法而不念故，未生欲漏而生，已生便增廣；
未生有漏、無明漏而生，已生便增廣。
^n4^m7a多聞聖弟子得聞正法，值真知識，調御聖法，知如真法：
不正思惟者，未生欲漏而生，已生便增廣；未生有漏、無明漏而
生，已生便增廣。
正思惟者，未生欲漏而不生，已生便滅；
未生有漏、無明漏而不
生，已生便滅。
^m7b知如真法已，不應念法不念，應念法便念。
以不應念法不念，應念法便念故，未生欲漏而不生，已生便滅；
未生有漏、無明漏而不生，已生便滅也。
^n5^m8有七斷漏、煩惱、憂慼法。云何為七？
有漏從見斷，有漏從護斷，有漏從離斷，有漏從用斷，有漏從忍
斷，有漏從除斷，有漏從思惟斷。
^m9a云何有漏從見斷耶？
^m9b凡夫愚人不得聞正法，不值真知識，不知聖法，不調御聖法，不知如真法，不正思惟故，便作是念：
我有過去世？我無過去世？
我何因過去世？我云何過去世耶？
有未來世？我無未來世？
我何因未來世？我云何未來世耶？自
疑己身何謂是？云何是耶？
今此眾生從何所來？當至何所？本
何因有？當何因有？
彼作如是不正思惟，於六見中隨其見生而生真有神，此見生而生
真無神，此見生而生神見神，此見生而生神見非神，此見生而生
非神見神，此見生而生此是神，能語、能知、能作、能教、能起、
教起，生彼彼處，受善惡報；
定無所從來，定不有、定不當有。
^n6^m9c是謂見之弊，為見所動，見結所繫，凡夫愚人以是之故，便受生、老、病、死苦也。
^m9d多聞聖弟子得聞正法，值真知識，調御聖法，知如真法，知苦如真，知苦集、知苦滅、知苦滅道如真。
^n7^m9e如是知如真已，則三結盡；
身見、戒取、疑三結盡已，得須陀洹，不墮惡法，定趣正覺，極受七有；
天上人間七往來已，便得苦際。
^m9f若不知見者，則生煩惱、憂慼；
知見則不生煩惱、憂慼。
^n8^m9g是謂有漏從見斷也。
^m10a云何有漏從護斷耶？
^m10b比丘！眼見色，護眼根者，以正思惟不淨觀也；
不護眼根者，不正思惟以淨觀也。
^m10c若不護者，則生煩惱、憂慼；
護則不生煩惱、憂慼。
^m10d如是耳、鼻、舌、身、意知法，護意根者，以正思惟不淨觀也；
不護意根者，不正思惟以淨觀也。
^n9^m10e若不護者，則生煩惱、憂慼；
護則不生煩惱、憂慼。
^m10f是謂有漏從護斷也。
^m11a云何有漏從離斷耶？
^m11b比丘！見惡象則當遠離，惡馬、惡牛、惡狗、毒蛇、惡道、溝坑、屏廁、江河、深泉、山巖、惡知識、惡朋友、惡異道、惡閭里、惡居止，若諸梵行與其同處，人無疑者而使有疑，比丘者應當離。
^n10^m11c惡知識、惡朋友、惡異道、惡閭里、惡居止，若諸梵行與其同處，人無疑者而使有疑，盡當遠離。
^m11d若不離者，則生煩惱、憂慼；
離則不生煩惱、憂慼。
^m11e是謂有漏從離斷也。
^m12a云何有漏從用斷耶？
^n11^m12b比丘！若用衣服，非為利故，非以貢高故，非為嚴飾故；
但為蚊虻、風雨、寒熱故，以慚愧故也。
^m12c若用飲食，非為利故，非以貢高故，非為肥悅故；
但為令身久住，除煩惱、憂慼故，以行梵行故，欲令故病斷，新病不生故，久住安隱無病故也。
^n12^m12d若用居止房舍、床褥、臥具，非為利故，非以貢高故，非為嚴飾故；
但為疲倦得止息故，得靜坐故也。
^m12e若用湯藥，非為利故，非以貢高故，非為肥悅故；
但為除病惱故，攝御命根故，安隱無病故。
^m12f若不用者，則生煩惱、憂慼；
用則不生煩惱、憂慼。
^n13^m12g是謂有漏從用斷也。
^m13a云何有漏從忍斷耶？
^m13b比丘！精進斷惡不善，修善法故，常有起想，專心精勤，身體、皮肉、筋骨、血髓皆令乾竭，不捨精進，要得所求，乃捨精進。
比丘！復當堪忍飢渴、寒熱、蚊虻蠅蚤虱，風日所逼，惡聲捶杖，
亦能忍之。身遇諸病，極為苦痛，至命欲絕，諸不可樂，皆能堪
忍。
^n14^m13c若不忍者，則生煩惱、憂慼；
忍則不生煩惱、憂慼。
^m13d是謂有漏從忍斷也。
^m14a云何有漏從除斷耶？
^m14b比丘！生欲念不除斷捨離，生恚念、害念不除斷捨離。
^m14c若不除者，則生煩惱、憂慼；
除則不生煩惱、憂慼。
^m14d是謂有漏從除斷也。
^n15^m15a云何有漏從思惟斷耶？
^m15b比丘！思惟初念覺支，依離、依無欲、依於滅盡，趣至出要。
法、精進、喜、息、定，思惟第七捨覺支，依離、依無欲、依於
滅盡，趣至出要。
^m15c若不思惟者，則生煩惱、憂慼；
思惟則不生煩惱、憂慼。
^m15d是謂有漏從思惟斷也。
^m16若使比丘有漏從見斷則以見斷，有漏從護斷則以護斷，有漏從離斷則以離斷，有漏從用斷則以用斷，有漏從忍斷則以忍斷，有漏從除斷則以除斷，有漏從思惟斷則以思惟斷，是謂比丘一切漏盡諸結已解，能以正智而得苦際。」
^n16^m17佛說如是，彼諸比丘聞佛所說，歡喜奉行。
^ck#m11〔鹽喻經〕^n1^m1我聞如是：
^m2一時，佛遊舍衞國，在勝林給孤獨園。
^m3爾時，世尊告諸比丘：
「隨人所作業則受其報，如是，不行梵行不得盡苦。
若作是說，隨人所作業則受其報，如是，修行梵行便得盡苦。所以者何？
^m4a若使有人作不善業，必受苦果地獄之報。
云何有人作不善業，必受苦果地獄之報？
謂有一人不修身、不修戒、不修心、不修慧，壽命甚短，是謂有人作不善業，必受苦果地獄之報。
^n2^m4b猶如有人以一兩鹽投少水中，欲令水鹹不可得飲，於意云何？
此一兩鹽能令少水鹹叵飲耶？」
答曰：「如是，世尊！所以者何？
鹽多水少，是故能令鹹不可飲。」
^m4c「如是，有人作不善業，必受苦果地獄之報。
云何有人作不善業，必受苦果地獄之報？
謂有一人不修身、不修戒、不修心、不修慧，壽命甚短，是謂有人作不善業，必受苦果地獄之報。
^n3^m5a復次，有人作不善業，必受苦果現法之報。
云何有人作不善業，必受苦果現法之報？
謂有一人修身、修戒、修心、修慧，壽命極長，是謂有人作不善業，必受苦果現法之報。
^n4^m5b猶如有人以一兩鹽投恒水中，欲令水鹹不可得飲，於意云何？
此一兩鹽能令恒水鹹叵飲耶？」
答曰：「不也，世尊！所以者何？恒水甚多，一兩鹽少，是故不
能令鹹叵飲。」
^m5c「如是，有人作不善業，必受苦果現法之報。
云何有人作不善業，必受苦果現法之報？
謂有一人修身、修戒、修心、修慧，壽命極長，是謂有人作不善業，必受苦果現法之報。
^n5^m6a復次，有人作不善業，必受苦果地獄之報。
云何有人作不善業，必受苦果地獄之報？
謂有一人不修身、不修戒、不修心、不修慧，壽命甚短，是謂有人作不善業，必受苦果地獄之報。
^n6^m6b猶如有人奪取他羊。
云何有人奪取他羊？謂奪羊者，或王、王臣，極有威勢；
彼羊主者，貧賤無力，彼以無力故便種種承望，叉手求索而作是說：
『尊者！可見還羊，若見與直！』是謂有人奪取他羊。
^n7^m6c如是，有人作不善業，必受苦果地獄之報。
云何有人作不善業，必受苦果地獄之報？
謂有一人不修身、不修戒、不修心、不修慧，壽命甚短，是謂有人作不善業，必受苦果地獄之報。
^n8^m7a復次，有人作不善業，必受苦果現法之報。
云何有人作不善業，必受苦果現法之報？
謂有一人修身、修戒、修心、修慧，壽命極長，是謂有人作不善業，必受苦果現法之報。
^n9^m7b猶如有人雖竊他羊，主還奪取。
云何有人雖竊他羊，主還奪取？
謂竊羊者貧賤無勢，彼羊主者或王、王臣，極有威力，以有力故收縛竊者，還奪取羊，是謂有人雖竊他羊，主還奪取。
^n10^m7c如是，有人作不善業，必受苦果現法之報。
云何有人作不善業，必受苦果現法之報？
謂有一人修身、修戒、修心、修慧，壽命極長，是謂有人作不善業，必受苦果現法之報。
^n11^m8a復次，有人作不善業，必受苦果地獄之報。
云何有人作不善業，必受苦果地獄之報？
謂有一人不修身、不修戒、不修心、不修慧，壽命甚短，是謂有人作不善業，必受苦果地獄之報。
^n12^m8b猶如有人負他五錢，為主所縛，乃至一錢亦為主所縛。
云何有人負他五錢，為主所縛，乃至一錢亦為主所縛？
謂負債人貧無力勢，彼貧無力故，負他五錢，為主所縛，乃至一錢亦為主所縛，是謂有人負他五錢，為主所縛，乃至一錢亦為主所縛。
^n13^m8c如是，有人作不善業，必受苦果地獄之報。
云何有人作不善業，必受苦果地獄之報？
謂有一人不修身、不修戒、不修心、不修慧，壽命甚短，是謂有人作不善業，必受苦果地獄之報。
^n14^m9a復次，有人作不善業，必受苦果現法之報。
云何有人作不善業，必受苦果現法之報？
謂有一人修身、修戒、修心、修慧，壽命極長，是謂有人作不善業，必受苦果現法之報。
^n15^m9b猶如有人雖負百錢，不為主所縛，乃至千萬亦不為主所縛。
云何有人雖負百錢，不為主所縛，乃至千萬亦不為主所縛？
謂負債人產業無量，極有勢力，彼以是故，雖負百錢，不為主所縛，乃至千萬亦不為主所縛，是謂有人雖負百錢，不為主所縛，乃至千萬亦不為主所縛。
^n16^m9c如是，有人作不善業，必受苦果現法之報。
云何有人作不善業，必受苦果現法之報？
謂有一人修身、修戒、修心、修慧，壽命極長，是謂有人作不善業，必受苦果現法之報；
彼於現法設受善惡業報而輕微也。」
^n17^m10佛說如是，彼諸比丘聞佛所說，歡喜奉行。
^ck#m12〔惒破經〕^n1^m1我聞如是：
^m2一時，佛遊釋羇瘦迦維羅衞，在尼拘類園。
^m3爾時，尊者大目揵連與比丘眾俱，於中食後有所為故，集坐講堂。
^m4是時，尼乾有一弟子，釋種，名曰惒破，中後彷徉至尊者大目揵連所，共相問訊，卻坐一面。
^n2^m5於是，尊者大目揵連問如此事：
「於惒破意云何？若有比丘身、口、意護，汝頗見是處，因此生不善漏，令至後世耶？」
^m6惒破答曰：
「大目揵連！若有比丘身、口、意護，我見是處，因此生不善漏令至後世。
大目揵連！若有前世行不善行，因此生不善漏令至後世。」
^n3^m7〔彼時〕，世尊靜處宴坐，以淨天耳出過於人，聞尊者大目揵連與尼乾弟子釋惒破共論如是。
世尊聞已，則於晡時從宴坐起，往詣講堂比丘眾前，敷座而坐。
^n4^m8世尊坐已，問曰：
「目揵連！向與尼乾弟子釋惒破共論何事？
復以何事集坐講堂？」
^m9尊者大目揵連白曰：
「世尊！我今日與比丘眾俱，於中食後有所為故，集坐講堂。
此尼乾弟子釋惒破中後彷徉來至我所，共相問訊，卻坐一面。我問如是：
『於惒破意云何？若有比丘身、口、意護，汝頗見是處，因此生不善漏令至後世耶？』
尼乾弟子釋惒破卽答我言：
『若有比丘身、口、意護，我見是處，因此生不善漏令至後世。
大目揵連！若有前世行不善行，因此生不善漏令至後世。』
世尊！向與尼乾弟子釋惒破共論如是，以此事故，集坐講堂。」
^n5^m10於是，世尊語尼乾弟子釋惒破曰：
「若我所說是者，汝當言是；若不是者，當言不是。
汝有所疑，便可問我：
『沙門瞿曇！此有何事？
此有何義？』隨我所說，汝若能受者，我可與汝共論此事。」
^m11惒破答曰：「沙門瞿曇！
若所說是，我當言是；
若不是者，當言不是。
我若有疑，當問瞿曇：
『瞿曇！此有何事？此有何義？』
隨沙門瞿曇所說，我則受持，沙門瞿曇但當與我共論此事。」
^n6^m12世尊問曰：「於惒破意云何？若有比丘生不善身行、漏、煩熱、憂慼，彼於後時不善身行滅，不更造新業，棄捨故業，卽於現世便得究竟而無煩熱，常住不變，謂聖慧所見、聖慧所知也。
身生不善、口行不善、意行不善無明行、漏、煩熱、憂慼，彼於後時不善無明行滅，不更造新業，棄捨故業，卽於現世便得究竟而無煩熱，常住不變，謂聖慧所見、聖慧所知。
云何惒破！如是比丘身、口、意護，汝頗見是處，因此生不善漏令至後世耶？」
^m13惒破答曰：「瞿曇！若有比丘如是身、口、意護，我不見是處，因此生不善漏令至後世。」
^n7^m14世尊歎曰：「善哉！惒破！云何惒破！
若有比丘無明已盡，明已生，彼無明已盡，明已生，生後身覺便知生後身覺，生後命覺便知生後命覺，身壞命終，壽已畢訖，卽於現世一切所覺便盡止息，當知至竟冷。
猶如，惒破！因樹有影，若使有人持利斧來斫彼樹根，段段斬截，破為十分，或為百分，火燒成灰，或大風吹，或著水中，於惒破意云何？
影因樹有，彼影從是已絕其因，滅不生耶？」
^m15惒破答曰：「如是，瞿曇！」
^n8^m16惒破！當知比丘亦復如是，無明已盡，明已生，彼無明已盡，明已生，生後身覺便知生後身覺，生後命覺便知生後命覺，身壞命終，壽已畢訖，卽於現世一切所覺便盡止息，當知至竟冷。
惒破！比丘如是正心解脫，便得六善住處。云何為六？
惒破！比丘眼見色，不喜不憂，捨求無為，正念正智。
惒破！比丘如是正心解脫，是謂得第一善住處。
如是，耳、鼻、舌、身、意知法，不喜不憂，捨求無為，正念正智。
惒破！比丘如是正心解脫，是謂得第六善住處。
惒破！比丘如是正心解脫，得此六善住處。」
^n9^m17惒破白曰：「如是，瞿曇！多聞聖弟子如是正心解脫，得六善住處。云何為六？
瞿曇！多聞聖弟子眼見色，不喜不憂，捨求無為，正念正智。
瞿曇！多聞聖弟子如是正心解脫，是謂得第一善住處。
如是，耳、鼻、舌、身、意知法，不喜不憂，捨求無為，正念正智。
如是，瞿曇！多聞聖弟子如是正心解脫，是謂得第六善住處。
如是，瞿曇！多聞聖弟子如是正心解脫，得此六善住處。」
^n10^m18a於是，惒破白世尊曰：「瞿曇！我已知。善逝！我已解。
瞿曇！猶明目人，覆者仰之，覆者發之，迷者示道，暗中施明。若有眼者便見於色。
^m18b沙門瞿曇亦復如是，為我無量方便說法現義，隨其諸道。
^n11^m18c世尊！我今自歸於佛、法及比丘眾，唯願世尊受我為優婆塞！
從今日始，終身自歸，乃至命盡。
^m19a世尊！猶如有人養不良馬，望得其利，徒自疲勞而不獲利。
^m19b世尊！我亦如是，彼愚癡尼乾不善曉了，不能解知，不識良田而不自審，長夜奉敬供養禮事，望得其利，唐苦無益。
^n12^m19c世尊！我今再自歸佛、法及比丘眾，唯願世尊受我為優婆塞！
從今日始，終身自歸，乃至命盡。
^m20a世尊！我本無知，於愚癡尼乾有信有敬，從今日斷。
所以者何？欺誑我故。
^m20b世尊！我今三自歸佛、法及比丘眾，唯願世尊受我為優婆塞！
從今日始，終身自歸，乃至命盡。」
^n13^m21佛說如是，釋惒破及諸比丘聞佛所說，歡喜奉行。
^ck#m13〔度經〕^n1^m1我聞如是：
^m2一時，佛遊舍衞國，在勝林給孤獨園。
^m3爾時，世尊告諸比丘：
「有三度處異姓、異名、異宗、異說，謂有慧者善受、極持而為他說，然不獲利。云何為三？
或有沙門、梵志如是見、如是說，謂人所為一切皆因宿命造。
復有沙門、梵志如是見、如是說，謂人所為一切皆因尊祐造。
復有沙門、梵志如是見、如是說，謂人所為一切皆無因無緣。
^n2^m4a於中若有沙門、梵志如是見、如是說，謂人所為一切皆因宿命造者，我便往彼，到已，卽問：
『諸賢！實如是見、如是說，謂人所為一切皆因宿命造耶？』
彼答言：『爾。』
我復語彼：『若如是者，諸賢等皆是殺生。
所以者何？以其一切皆因宿命造故。
如是，諸賢皆是不與取、邪淫、妄言…乃至邪見，所以者何？
以其一切皆因宿命造故。
諸賢！若一切皆因宿命造，見如真者，於內因內，作以不作，都無欲、無方便。
諸賢！若於作以不作，不知如真者，便失正念、無正智，則無可以教。』
^n3^m4b如沙門法如是說者，乃可以理伏彼沙門、梵志。
^m5a於中若有沙門、梵志如是見、如是說，謂人所為一切皆因尊祐造者，我便往彼，到已，卽問：
『諸賢！實如是見、如是說，謂人所為一切皆因尊祐造耶？』
彼答言：『爾。』
我復語彼：『若如是者，諸賢等皆是殺生。
所以者何？以其一切皆因尊祐造故。
如是，諸賢皆是不與取、邪淫、妄言…乃至邪見，所以者何？
以其一切皆因尊祐造故。
諸賢！若一切皆因尊祐造，見如真者，於內因內，作以不作，都無欲、無方便。
諸賢！若於作以不作，不知如真者，便失正念、無正智，則無可以教。』
^n4^m5b如沙門法如是說者，乃可以理伏彼沙門、梵志。
^m6a於中若有沙門、梵志如是見、如是說，謂人所為一切皆無因無緣者，我便往彼，到已，卽問：
『諸賢！實如是見、如是說，謂人所為一切皆無因無緣耶？』
彼答言：『爾。』
我復語彼：『若如是者，諸賢等皆是殺生。
所以者何？以其一切皆無因無緣故。
如是，諸賢皆是不與取、邪淫、妄言…乃至邪見。
所以者何？以其一切皆無因無緣故。
諸賢！若一切皆無因無緣，見如真者，於內因內，作以不作，都無欲、無方便。
諸賢！若於作以不作，不知如真者，便失正念、無正智，則無可以教。』
^n5^m6b如沙門法如是說者，乃可以理伏彼沙門、梵志。
^m7我所自知、自覺法，為汝說者，若沙門、梵志，若天、魔、梵及餘世間皆無能伏，皆無能穢，皆無能制。
^m8云何我所自知、自覺法為汝說，非為沙門、梵志，若天、魔、梵及餘世間所能伏、所能穢、所能制？
^n6^m9a謂有六處法，我所自知、自覺為汝說，非為沙門、梵志，若天、魔、梵及餘世間所能伏、所能穢、所能制。
^m9b復有六界法，我所自知、自覺為汝說，非為沙門、梵志，若天、魔、梵及餘世間所能伏、所能穢、所能制。
^n7^m10a云何六處法，我所自知、自覺為汝說？
謂眼處，耳、鼻、舌、身、意處，是謂六處法，我所自知、自覺為汝說也。
^m10b云何六界法，我所自知、自覺為汝說？
謂地界，水、火、風、空、識界，是謂六界法，我所自知、自覺為汝說也。
^n8^m11以六界合故，便生母胎，因六界便有六處，因六處便有更樂，因更樂便有覺。
比丘！若有覺者便知苦如真，知苦集、知苦滅、知苦滅道如真。
^m12a云何知苦如真？
謂生苦、老苦、病苦、死苦、怨憎會苦、愛別離苦、所求不得苦、略五盛陰苦，是謂知苦如真。
^n9^m12b云何知苦集如真？
謂此愛受當來有樂欲，共俱求彼彼有，是謂知苦集如真。
^m12c云何知苦滅如真？
謂此愛受當來有樂欲，共俱求彼彼有斷無餘，捨、吐盡、無欲、滅、止、沒，是謂知苦滅如真。
^m12d云何知苦滅道如真？
謂八支聖道──正見…乃至正定，是為八，是謂知苦滅道如真。
^n10^m13比丘！當知苦如真，當斷苦集，當苦滅作證，當修苦滅道。
若比丘知苦如真，斷苦集，苦滅作證，修苦滅道者，是謂比丘一切漏盡，諸結已解，能以正智而得苦際。」
^n11^m14佛說如是，彼諸比丘聞佛所說，歡喜奉行。
^ck#m14〔羅云經〕^n1^m1我聞如是：
^m2一時，佛遊王舍城，在竹林迦蘭哆園。
^m3爾時，尊者羅云亦遊王舍城溫泉林中。
於是，世尊過夜平旦，著衣持鉢入王舍城而行乞食，乞食已竟，至溫泉林羅云住處。
^m4尊者羅云遙見佛來，卽便往迎，取佛衣鉢，為敷坐具，汲水洗足。
佛洗足已，坐羅云座。
^n2^m5a於是，世尊卽取水器，瀉留少水已，問曰：
「羅云！汝今見我取此水器，瀉留少水耶？」
^m5b羅云答曰：「見也，世尊！」
^m5c佛告羅云：「我說彼道少，亦復如是，謂知已妄言，不羞不悔，無慚無愧。
羅云！彼亦無惡不作。是故，羅云！
當作是學：不得戲笑妄言。」
^n3^m6a世尊復取此少水器，盡瀉棄已，問曰：
「羅云！汝復見我取少水器，盡瀉棄耶？」
^m6b羅云答曰：「見也，世尊！」
^m6c佛告羅云：「我說彼道盡棄，亦復如是，謂知已妄言，不羞不悔，無慚無愧。
羅云！彼亦無惡不作。是故，羅云！
當作是學：不得戲笑妄言。」
^n4^m7a世尊復取此空水器，覆著地已，問曰：
「羅云！汝復見我取空水器，覆著地耶？」
^m7b羅云答曰：「見也，世尊！」
^m7c佛告羅云：「我說彼道覆，亦復如是，謂知已妄言，不羞不悔，無慚無愧。
羅云！彼亦無惡不作。是故，羅云！
當作是學：不得戲笑妄言。」
^n5^m8a世尊復取此覆水器，發令仰已，問曰：
「羅云！汝復見我取覆水器，發令仰耶？」
^m8b羅云答曰：「見也，世尊！」
^m8c佛告羅云：「我說彼道仰，亦復如是，謂知已妄言，不羞不悔，不慚不愧。
羅云！彼亦無惡不作。是故，羅云！
當作是學：不得戲笑妄言。
^n6^m9a羅云！猶如王有大象入陣鬪時，用前腳、後腳、尾、𦝣、脊、脇、項、額、耳、牙，一切皆用，唯護於鼻。
象師見已，便作是念：此王大象猶故惜命，所以者何？
此王大象入陣鬪時，用前腳、後腳、尾、𦝣、脊、脇、項、額、耳、牙，一切皆用，唯護於鼻。
^n7^m9b羅云！若王大象入陣鬪時，用前腳、後腳、尾、𦝣、脊、脇、項、額、耳、牙、鼻，一切盡用。
象師見已，便作是念：此王大象不復惜命，所以者何？
此王大象入陣鬪時，用前腳、後腳、尾、𦝣、脊、脇、項、額、耳、牙、鼻，一切盡用。
^n8^m10a羅云！若王大象入陣鬪時，用前腳、後腳、尾、𦝣、脊、脇、項、額、耳、牙、鼻，一切盡用，羅云！
我說此王大象入陣鬪時，無惡不作。
^m10b如是，羅云！謂知已妄言，不羞不悔，無慚無愧，羅云！我說彼亦無惡不作。
是故，羅云！當作是學：不得戲笑妄言。」
^n9^m11於是，世尊卽說頌曰：人犯一法，謂妄言是；不畏後世，無惡不作。
寧噉鐵丸，其熱如火；不以犯戒，受世信施。
若畏於苦，不愛念者；於隱顯處，莫作惡業。
若不善業，已作今作；終不得脫，亦無避處。」
^m12佛說頌已，復問羅云：「於意云何？人用鏡為？」
^m13尊者羅云答曰：「世尊！欲觀其面，見淨不淨。」
^n10^m14a如是，羅云！若汝將作身業，卽觀彼身業：
我將作身業，彼身業〔為轉？為不轉？為自害？害他？〕
^m14b羅云！若觀時則知：我將作身業，彼身業〔轉成自害或害他〕，不善與苦果，受於苦報。
羅云！汝當捨彼將作身業。
^n11^m14c羅云！若觀時則知：我將作身業，彼身業〔不轉成自害或害他〕，善與樂果，受於樂報。
羅云！汝當受彼將作身業。
^m15a羅云！若汝現作身業，卽觀此身業：
若我現作身業，此身業〔為轉？為不轉？為自害？害他？〕
^n12^m15b羅云！若觀時則知：我現作身業，此身業〔轉成自害或害他〕，不善與苦果，受於苦報。
羅云！汝當捨此現作身業。
^m15c羅云！若觀時則知：我現作身業，此身業〔不轉成自害或害他〕，善與樂果，受於樂報。
羅云！汝當受此現作身業。
^n13^m16a羅云！若汝已作身業，卽觀彼身業：
若我已作身業，彼身業已過去滅盡變易，〔為轉？
為不轉？為自害？害他？〕
^m16b羅云！若觀時則知：我已作身業，彼身業已過去滅盡變易，彼身業〔轉成自害或害他〕，不善與苦果，受於苦報。
羅云！汝當詣善知識、梵行人所，彼已作身業，至心發露，應悔過說，慎莫覆藏，更善持護。
^n14^m16c羅云！若觀時則知：我已作身業，彼身業已過去滅盡變易，彼身業〔不轉成自害或害他〕，善與樂果，受於樂報。
羅云！汝當晝夜歡喜，住正念正智。
^m17口業亦復如是。
^n15^m18a羅云！因過去行故，已生意業，卽觀彼意業：
若因過去行故，已生意業，彼意業〔為轉？
為不轉？為自害？害他？〕
^m18b羅云！若觀時則知：因過去行故，已生意業，彼意業已過去滅盡變易，彼意業〔轉成自害或害他〕，不善與苦果，受於苦報。
羅云！汝當捨彼過去意業。
^n16^m18c羅云！若觀時則知：因過去行故，已生意業已過去滅盡變易，彼意業〔不轉成自害或害他〕，善與樂果，受於樂報。
羅云！汝當受彼過去意業。
^m19a羅云！因未來行故，當生意業，卽觀彼意業：
若因未來行故，當生意業，彼意業〔為轉？
為不轉？為自害？害他？〕
^n17^m19b羅云！若觀時則知：因未來行故，當生意業，彼意業〔轉成自害或害他〕，不善與苦果，受於苦報。
羅云！汝當捨彼未來意業。
^m19c羅云！若觀時則知：因未來行故，當生意業，彼意業〔不轉成自害或害他〕，善與樂果，受於樂報。
羅云！汝當受彼未來意業。
^n18^m20a羅云！因現在行故，現生意業，卽觀此意業：
若因現在行故，現生意業，此意業〔為轉？
為不轉？為自害？害他？〕
^m20b羅云！若觀時則知：因現在行故，現生意業，此意業〔轉成自害或害他〕，不善與苦果，受於苦報。
羅云！汝當捨此現在意業。
^n19^m20c羅云！若觀時則知：因現在行故，現生意業，此意業〔不轉成自害或害他〕，善與樂果，受於樂報。
羅云！汝當受此現在意業。
^m21a羅云！若有過去沙門、梵志，身、口、意業，已觀而觀，已淨而淨；
彼一切卽此身、口、意業，已觀而觀，已淨而淨。
^n20^m21b羅云！若有未來沙門、梵志，身、口、意業，當觀而觀，當淨而淨；
彼一切卽此身、口、意業，當觀而觀，當淨而淨。
^m21c羅云！若有現在沙門、梵志，身、口、意業，現觀而觀，現淨而淨；
彼一切卽此身、口、意業，現觀而觀，現淨而淨。
^n21^m22羅云！汝當如是學：我亦卽此身、口、意業，現觀而觀，現淨而淨。」
^m23於是，世尊復說頌曰：身業口業意業，羅云！善不善法，汝應常觀。
知已妄言，羅云莫說，禿從他活，何可妄言！
覆沙門法，空無真實，謂說妄言，不護其口。
故不妄言，正覺之子，是沙門法，羅云當學。
方方豐樂，安隱無怖，羅云至彼，莫為害他。
^n22^m24佛說如是，尊者羅云及諸比丘聞佛所說，歡喜奉行。
^ck#m15〔思經〕^n1^m1我聞如是：
^m2一時，佛遊舍衞國，在勝林給孤獨園。
^m3爾時，世尊告諸比丘：
「若有故作業，我說彼必受其報，或現世受，或後世受。
若不故作業，我說此不必受報。
於中，身故作三業，不善與苦果受於苦報。
口有四業，意有三業，不善與苦果受於苦報。
^n2^m4a云何身故作三業，不善與苦果受於苦報？
一曰殺生，極惡飲血，其欲傷害，不慈眾生，乃至蜫蟲。
二曰不與取，著他財物以偷意取。
三曰邪淫，彼或有父所護，或母所護，或父母所護，或姊妹所護，或兄弟所護，或婦父母所護，或親親所護，或同姓所護，或為他婦女，有鞭罰恐怖，及有名假賃至華鬘，親犯如此女。
是謂身故作三業，不善與苦果受於苦報。
^n3^m4b云何口故作四業，不善與苦果受於苦報？
一曰妄言，彼或在眾，或在眷屬，或在王家，若呼彼問，汝知便說；
彼不知言知，知言不知；不見言見，見言不見；
為己為他，或為財物，知已妄言。
二曰兩舌，欲離別他，聞此語彼，欲破壞此；
聞彼語此，欲破壞彼；合者欲離，離者復離；
而作羣黨，樂於羣黨，稱說羣黨。
三曰麁言，彼若有言，辭氣麁獷，惡聲逆耳，眾所不喜，眾所不愛，使他苦惱，令不得定，說如是言。
四曰綺語，彼非時說，不真實說，無義說，非法說，不止息說；
又復稱歎不止息事，違背於時而不善教，亦不善訶。
是謂口故作四業，不善與苦果受於苦報。
^n4^m4c云何意故作三業，不善與苦果受於苦報？
一曰貪伺，見他財物諸生活具，常伺求望，欲令我得。
二曰嫉恚，意懷憎嫉而作是念：
彼眾生者，應殺、應縛、應收、應免、應逐擯出；其欲令彼受無量苦。
三曰邪見，所見顛倒，如是見、如是說：
無施、無齋、無有咒說；
無善惡業，無善惡業報；無此世彼世，無父無母；
世無真人往至善處、善去、善向，此世彼世，自知、自覺、自作證成就遊。
是謂意故作三業，不善與苦果受於苦報。
^n5^m5多聞聖弟子捨身不善業，修身善業；
捨口、意不善業，修口、意善業。
^m6彼多聞聖弟子如是具足精進戒德，成就身淨業，成就口、意淨業，離恚離諍，除去睡眠，無掉、貢高，斷疑、度慢，正念正智，無有愚癡。
^n6^m7a彼心與慈俱，遍滿一方成就遊，如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。
彼作是念：我本此心少不善修，我今此心無量善修。
多聞聖弟子其心如是無量善修。
^n7^m7b若本因惡知識，為放逸行，作不善業，彼不能將去，不能穢汙，不復相隨。
若有幼少童男、童女，生便能行慈心解脫者，而於後時，彼身、口、意寧可復作不善業耶？」
^m7c比丘答曰：「不也，世尊！」
^n8^m7d所以者何？
自不作惡業，惡業何由生？是以男女在家、出家，常當勤修慈心解脫。
若彼男女在家、出家修慈心解脫者，不持此身往至彼世，但隨心去此。
^m7e比丘應作是念：我本放逸，作不善業，是一切今可受報，終不後世。
^n9^m7f若有如是行慈心解脫無量善修者，必得阿那含，或復上得。
^m8a如是，悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。
彼作是念：我本此心少不善修，我今此心無量善修。
多聞聖弟子其心如是無量善修。
^m8b若本因惡知識，為放逸行，作不善業，彼不能將去，不能穢汙，不復相隨。
若有幼少童男、童女，生便能行捨心解脫者，而於後時，彼身、口、意寧可復作不善業耶？」
^m8c比丘答曰：「不也，世尊！」
^n10^m8d所以者何？
自不作惡業，惡業何由生？是以男女在家、出家，常當勤修捨心解脫。
若彼男女在家、出家修捨心解脫者，不持此身往至彼世，但隨心去此。
^m8e比丘應作是念：我本放逸，作不善業，是一切今可受報，終不後世。
^n11^m8f若有如是行捨心解脫無量善修者，必得阿那含，或復上得。」
^m9佛說如是，彼諸比丘聞佛所說，歡喜奉行。
^ck#m16〔伽藍經〕^n1^m1我聞如是：
^m2一時，佛遊伽藍園，與大比丘眾俱，至羇舍子，住羇舍子村北尸攝惒林中。
^m3爾時，羇舍子伽藍人聞：
沙門瞿曇釋種子捨釋宗族，出家學道，遊伽藍園，與大比丘眾俱，來至此羇舍子，住羇舍子村北尸攝惒林中。
彼沙門瞿曇有大名稱，周聞十方，沙門瞿曇如來、無所著、等正覺、明行成為、善逝、世間解、無上士、道法御、天人師，號佛、眾祐。
彼於此世，天及魔、梵、沙門、梵志，從人至天，自知自覺，自作證成就遊。
彼若說法，初善、中善、竟亦善，有義有文，具足清淨，顯現梵行。
若見如來、無所著、等正覺，尊重禮拜，供養承事者，快得善利。
我等應共往見沙門瞿曇，禮事供養。
^n2^m4羇舍子伽藍人聞已，各與等類眷屬相隨從羇舍子出，北行至尸攝惒林，欲見世尊禮事供養。
往詣佛已，彼伽藍人或稽首佛足，卻坐一面；
或問訊佛，卻坐一面；或叉手向佛，卻坐一面；
或遙見佛已，默然而坐。
^n3^m5彼時，伽藍人各坐已定，佛為說法，勸發渴仰，成就歡喜。
無量方便為彼說法，勸發渴仰，成就歡喜已，默然而住。
^m6時，伽藍人，佛為說法，勸發渴仰，成就歡喜已，各從座起，偏袒著衣，叉手向佛，白世尊曰：
「瞿曇！有一沙門梵志來詣伽藍，但自稱歎己所知見，而呰毀他所知見。
瞿曇！復有一沙門梵志來詣伽藍，亦自稱歎己所知見，而呰毀他所知見。
瞿曇！我等聞已，便生疑惑，此沙門梵志何者為實？何者為虛？」
^n4^m7世尊告曰：
「伽藍！汝等莫生疑惑，所以者何？
因有疑惑，便生猶豫。
伽藍！汝等自無淨智，為有後世？為無後世？伽藍！
汝等亦無淨智，所作有罪？所作無罪？
^n5^m8伽藍！
當知諸業有三，因習本有。云何為三？
伽藍！謂貪是諸業，因習本有。
伽藍！恚及癡是諸業，因習本有。
^m9伽藍！
貪者為貪所覆，心無厭足，或殺生，或不與取，或行邪淫，或知已妄言，或復飲酒。
伽藍！恚者為恚所覆，心無厭足，或殺生，或不與取，或行邪淫，或知已妄言，或復飲酒。
伽藍！癡者為癡所覆，心無厭足，或殺生，或不與取，或行邪淫，或知已妄言，或復飲酒。
^n6^m10a伽藍！多聞聖弟子離殺斷殺，棄捨刀杖，有慚有愧，有慈悲心，饒益一切，乃至蜫蟲；彼於殺生淨除其心。
^m10b伽藍！多聞聖弟子離不與取，斷不與取，與之乃取，樂於與取，常好布施，歡喜無悋，不望其報；
彼於不與取淨除其心。
^n7^m10c伽藍！多聞聖弟子離非梵行，斷非梵行，勤修梵行，精勤妙行，清淨無穢，離欲斷淫；
彼於非梵行淨除其心。
^m10d伽藍！多聞聖弟子離妄言，斷妄言，真諦言，樂真諦，住真諦不移動，一切可信，不欺世間；彼於妄言淨除其心。
^n8^m10e伽藍！多聞聖弟子離兩舌，斷兩舌，行不兩舌，不破壞他。
不聞此語彼，欲破壞此；
不聞彼語此，欲破壞彼；離者欲合，合者歡喜；
不作羣黨，不樂羣黨，不稱羣黨；彼於兩舌淨除其心。
^n9^m10f伽藍！多聞聖弟子離麁言，斷麁言，若有所言，辭氣麁獷，惡聲逆耳，眾所不喜，眾所不愛，使他苦惱，令不得定，斷如是言。
若有所說，清和柔潤，順耳入心，可喜可愛，使他安樂，言聲具了，不使人畏，令他得定，說如是言；彼於麁言淨除其心。
^n10^m10g伽藍！多聞聖弟子離綺語，斷綺語，時說、真說、法說、義說、止息說，樂止息說，事順時得宜，善教善訶；彼於綺語淨除其心。
^m10h伽藍！多聞聖弟子離貪伺，斷貪伺，心不懷諍，見他財物諸生活具，不起貪伺，欲令我得；彼於貪伺淨除其心。
^n11^m10i伽藍！多聞聖弟子離恚，斷恚，有慚有愧，有慈悲心，饒益一切，乃至蜫蟲；彼於嫉恚淨除其心。
^m10j伽藍！多聞聖弟子離邪見，斷邪見，行於正見而不顛倒，如是見，如是說：
有施有齋，亦有咒說，有善惡業報，有此世彼世，有父有母，世有真人往至善處、善去、善向，此世彼世，自知、自覺、自作證成就遊；彼於邪見淨除其心。
^n12^m11如是，伽藍！多聞聖弟子成就身淨業，成就口、意淨業，離恚離諍，除去睡眠，無掉、貢高，斷疑、度慢，正念正智，無有愚癡。
^m12a彼心與慈俱，遍滿一方成就遊，如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。
^n13^m12b如是，悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。
^m13如是，伽藍！多聞聖弟子心無結無怨，無恚無諍，便得四安隱住處。云何為四？
^m14a有此世彼世，有善惡業報，我得此正見相應業，受持具足，身壞命終，必至善處，乃生天上。
如是，伽藍！多聞聖弟子心無結無怨，無恚無諍，是謂得第一安隱住處。
^n14^m14b復次，伽藍！無此世彼世，無善惡業報，如是我於現法中，非以此故為他所毀，但為正智所稱譽，精進人、正見人說其有。
如是，伽藍！多聞聖弟子心無結無怨，無恚無諍，是謂得第二安隱住處。
^n15^m14c復次，伽藍！若有所作，必不作惡，我不念惡。
所以者何？自不作惡，苦何由生？如是，伽藍！
多聞聖弟子心無結無怨，無恚無諍，是謂得第三安隱住處。
^m14d復次，伽藍！若有所作，必不作惡，我不犯世怖與不怖，常當慈愍一切世間，我心不與眾生共諍，無濁歡悅。
如是，伽藍！多聞聖弟子心無結無怨，無恚無諍，是謂得第四安隱住處。
如是，伽藍！多聞聖弟子心無結無怨，無恚無諍，是謂得四安隱住處。」
^n16^m15伽藍白世尊曰：「如是，瞿曇！多聞聖弟子心無結無怨，無恚無諍，得四安隱住處。云何為四？
^m16a有此世彼世，有善惡業報，我得此正見相應業，受持具足，身壞命終，必至善處，乃至天上。
如是，瞿曇！多聞聖弟子心無結無怨，無恚無諍，是謂得第一安隱住處。
^n17^m16b復次，瞿曇！若無此世彼世，無善惡業報，我於現法中，非以此故為他所毀，但為正智所稱譽，精進人、正見人說其有。
如是，瞿曇！多聞聖弟子心無結無怨，無恚無諍，是謂得第二安隱住處。
^n18^m16c復次，瞿曇！若有所作，必不作惡，我不念惡。
所以者何？自不作惡，苦何由生？如是，瞿曇！
多聞聖弟子心無結無怨，無恚無諍，是謂得第三安隱住處。
^m16d復次，瞿曇！若有所作，必不作惡，我不犯世怖與不怖，常當慈愍一切世間，我心不與眾生共諍，無濁歡悅。
如是，瞿曇！多聞聖弟子心無結無怨，無恚無諍，是謂得第四安隱住處。
如是，瞿曇！多聞聖弟子心無結無怨，無恚無諍，是謂得四安隱住處。
^n19^m17瞿曇！我已知。
善逝！我已解。世尊！我等盡壽自歸佛、法及比丘眾，唯願世尊受我等為優婆塞。
從今日始，終身自歸乃至命盡。」
^m18佛說如是，一切伽藍人及諸比丘聞佛所說，歡喜奉行。
^ck#m17〔伽彌尼經〕^n1^m1我聞如是：
^m2一時，佛遊那難陀園，在牆村㮈林。
^m3爾時，阿私羅天有子名伽彌尼，色像巍巍，光耀煒曄，夜將向旦，往詣佛所，稽首佛足，卻住一面。
^m4阿私羅天子伽彌尼白曰：
「世尊！梵志自高，事若干天，若眾生命終者，彼能令自在往來善處，生於天上。
世尊為法王，唯願世尊使眾生命終得至善處，生於天中！」
^n2^m5a世尊告曰：「伽彌尼！我今問汝，隨所解答。
伽彌尼！於意云何？若村邑中或有男女，懈不精進，而行惡法，成就十種不善業道，殺生、不與取、邪淫、妄言…乃至邪見。
^n3^m5b彼命終時，若眾人來，各叉手向稱歎求索，作如是語：
『汝等男女，懈不精進，而行惡法，成就十種不善業道，殺生、不與取、邪淫、妄言…乃至邪見；
汝等因此緣此，身壞命終，必至善處，乃生天上。』
^n4^m5c如是，伽彌尼！彼男女等，懈不精進，而行惡法，成就十種不善業道，殺生、不與取、邪淫、妄言…乃至邪見，寧為眾人各叉手向稱歎求索，因此緣此，身壞命終，得至善處，生天上耶？」
^m6伽彌尼答曰：「不也，世尊！」
^n5^m7a世尊歎曰：「善哉！伽彌尼！所以者何？
彼男女等，懈不精進，而行惡法，成就十種不善業道，殺生、不與取、邪淫、妄言…乃至邪見，若為眾人各叉手向稱歎求索，因此緣此，身壞命終，得至善處，乃生天上者，是處不然。
^n6^m7b伽彌尼！猶去村不遠有深水淵，於彼有人以大重石擲著水中，若眾人來，各叉手向稱歎求索，作如是語：『願石浮出。』
^m7c伽彌尼！於意云何？
此大重石寧為眾人各叉手向稱歎求索，因此緣此，而當出耶？」
^m8伽彌尼答曰：「不也，世尊！」
^n7^m9如是，伽彌尼！
彼男女等，懈不精進，而行惡法，成就十種不善業道，殺生、不與取、邪淫、妄言…乃至邪見，若為眾人各叉手向稱歎求索，因此緣此，身壞命終，得至善處，生天上者，是處不然。
所以者何？謂此十種不善業道，黑有黑報，自然趣下，必至惡處。
^n8^m10a伽彌尼！於意云何？若村邑中或有男女，精進勤修，而行妙法，成十善業道，離殺、斷殺、不與取、邪淫、妄言…乃至離邪見，斷邪見，得正見。
^m10b彼命終時，若眾人來，各叉手向稱歎求索，作如是語：
『汝男女等，精進勤修，而行妙法，成十善業道，離殺、斷殺、不與取、邪淫、妄言…乃至離邪見，斷邪見，得正見；
汝等因此緣此，身壞命終，當至惡處，生地獄中。』
^n9^m10c伽彌尼！於意云何？彼男女等，精進勤修，而行妙法，成十善業道，離殺、斷殺、不與取、邪淫、妄言…乃至離邪見，斷邪見，得正見，寧為眾人各叉手向稱歎求索，因此緣此，身壞命終，得至惡處，生地獄中耶？」
^m11伽彌尼答曰：「不也，世尊！」
^n10^m12a世尊歎曰：「善哉！伽彌尼！所以者何？伽彌尼！
彼男女等，精進勤修，而行妙法，成十善業道，離殺、斷殺、不與取、邪淫、妄言…乃至離邪見，斷邪見，得正見，若為眾人各叉手向稱歎求索，因此緣此，身壞命終，得生惡處，生地獄中者，是處不然。
所以者何？伽彌尼！謂此十善業道，白有白報，自然昇上，必至善處。
^n11^m12b伽彌尼！猶去村不遠有深水淵，於彼有人以酥油瓶投水而破，滓瓦沈下，酥油浮上。
^m12c如是，伽彌尼！彼男女等，精進勤修，而行妙法，成十善業道，離殺、斷殺、不與取、邪淫、妄言…乃至離邪見，斷邪見，得正見。
彼命終時，謂身麁色四大之種從父母生，衣食長養，坐臥按摩，澡浴強忍，是破壞法，是滅盡法，離散之法。
彼命終後，或烏鳥啄，或虎狼食，或燒或埋，盡為粉塵。
彼心、意、識常為信所熏，為精進、多聞、布施、智慧所熏，彼因此緣此，自然昇上，生於善處。
^n12^m13a伽彌尼！彼殺生者，離殺、斷殺，園觀之道、昇進之道、善處之道。
^m13b伽彌尼！不與取、邪淫、妄言…乃至邪見者，離邪見，得正見，園觀之道、昇進之道、善處之道。
^m14伽彌尼！復有園觀之道、昇進之道、善處之道。
伽彌尼！云何復有園觀之道、昇進之道、善處之道？
謂八支聖道──正見乃至正定，是為八。
伽彌尼！是謂復有園觀之道、昇進之道、善處之道。」
^n13^m15佛說如是，伽彌尼及諸比丘聞佛所說，歡喜奉行。
^ck#m18〔師子經〕^n1^m1我聞如是：
^m2一時，佛遊鞞舍離，在獼猴水邊高樓臺觀。
^m3爾時，眾多鞞舍離麗掣集在聽堂，數稱歎佛，數稱歎法及比丘眾。
彼時，尼乾弟子師子大臣亦在眾中。
^m4是時，師子大臣欲往見佛，供養禮事，師子大臣則先往詣諸尼乾所，白尼乾曰：
「諸尊！我欲往見沙門瞿曇。」
^n2^m5彼時，尼乾訶師子曰：
「汝莫欲見沙門瞿曇！所以者何？
沙門瞿曇宗本不可作，亦為人說不可作法。
師子！若見宗本不可作則不吉利，供養禮事亦不吉利。」
^n3^m6彼眾多鞞舍離麗掣再三集在聽堂，數稱歎佛，數稱歎法及比丘眾。
彼時，尼乾弟子師子大臣亦再三在彼眾中。
^m7時，師子大臣亦復再三欲往見佛，供養禮事。
師子大臣便不辭尼乾，卽往詣佛，共相問訊，卻坐一面，而作是語：
「我聞沙門瞿曇宗本不可作，亦為人說不可作法。
瞿曇！若如是說：『沙門瞿曇宗本不可作，亦為人說不可作法。』
彼不謗毀沙門瞿曇耶？彼說真實耶？
彼說是法耶？彼說法如法耶？於如法無過、無難詰耶？」
^m8世尊答曰：
「師子！若如是說：『沙門瞿曇宗本不可作，亦為人說不可作法。』
彼不謗毀沙門瞿曇，彼說真實，彼說是法，彼說如法，於法無過，亦無難詰。所以者何？
^n4^m9a師子！有事因此事故，於如實法不能謗毀；
沙門瞿曇宗本不可作，亦為人說不可作法。
^m9b師子！復有事因此事故，於如實法不能謗毀；
沙門瞿曇宗本可作，亦為人說可作之法。
^m9c師子！復有事因此事故，於如實法不能謗毀；
沙門瞿曇宗本斷滅，亦為人說斷滅之法。
^n5^m9d師子！復有事因此事故，於如實法不能謗毀；
沙門瞿曇宗本可惡，亦為人說可憎惡法。
^m9e師子！復有事因此事故，於如實法不能謗毀；
沙門瞿曇宗本法、律，亦為人說法、律之法。
^m9f師子！復有事因此事故，於如實法不能謗毀；
沙門瞿曇宗本苦行，亦為人說苦行之行。
^n6^m9g師子！復有事因此事故，於如實法不能謗毀；
沙門瞿曇宗本不入於胎，亦為人說不入胎法。
^m9h師子！復有事因此事故，於如實法不能謗毀；
沙門瞿曇宗本安隱，亦為人說安隱之法。
^m10a師子！云何有事因此事故，於如實法不能謗毀；
沙門瞿曇宗本不可作，亦為人說不可作法？
師子！我說身惡行不可作，口、意惡行亦不可作。
師子！若如是比無量不善穢汙之法，為當來有本、煩熱苦報、生老病死因，師子！我說此法盡不可作。
師子！是謂有事因此事故，於如實法不能謗毀；
沙門瞿曇宗本不可作，亦為人說不可作法。
^n7^m10b師子！云何復有事因此事故，於如實法不能謗毀；
沙門瞿曇宗本不可作，亦為人說可作之法？
師子！我說身妙行可作，口、意妙行亦可作。
師子！若如是比無量善法與樂果，受於樂報，生於善處而得長壽，師子！我說此法盡應可作。
師子，是謂有事因此事故，不能謗毀；
沙門瞿曇宗本可作，亦為人說可作之法。
^n8^m10c師子！云何復有事因此事故，於如實法不能謗毀；
沙門瞿曇宗本斷滅，亦為人說斷滅之法？
師子！我說身惡行應斷滅，口、意惡行亦應斷滅。
師子！若如是比無量不善穢汙之法，為當來有本、煩熱苦報、生老病死因，師子！我說此法盡應斷滅。
師子！是謂有事因此事故，於如實法不能謗毀；
沙門瞿曇宗本斷滅，亦為人說斷滅之法。
^n9^m10d師子！云何復有事因此事故，於如實法不能謗毀；
沙門瞿曇宗本可惡，亦為人說可憎惡法？
師子！我說身惡行可僧惡，口、意惡行亦可憎惡。
師子！若如是比無量不善穢汙之法，為當來有本、煩熱苦報、生老病死因，師子！我說此法盡可憎惡。
師子！是謂有事因此事故，於如實法不能謗毀；
沙門瞿曇宗本可惡，亦為人說可憎惡法。
^n10^m10e師子！云何復有事因此事故，於如實法不能謗毀；
沙門瞿曇宗本法、律，亦為人說法、律之法？
師子！我為斷貪淫故而說法、律，斷瞋恚、愚癡故而說法、律。
師子！若如是比無量不善穢汙之法，為當來有本、煩熱苦報、生老病死因，師子！
我為斷彼故而說、律。
師子！是謂有事因此事故，於如實法不能謗毀；
沙門瞿曇宗本法、律，亦為人說法、律之法。
^n11^m10f師子！云何復有事因此事故，於如實法不能謗毀；
沙門瞿曇宗本苦行，亦為人說苦行之法？
師子！或有沙門、梵志裸形無衣，或以手為衣，或以葉為衣，或以珠為衣；
或不以瓶取水，或不以魁取水；不食刀杖劫抄之食，不食欺妄食；
不自往，不遣信，不來尊、不善尊、不住尊；若有二人食；
不在中食；不懷妊家食，不畜狗家食；
設使家有糞蠅飛來，便不食也；
不噉魚，不食肉，不飲酒；不飲惡水，或都無所飲，學無飲行，或噉一口，以一口為足，或二口，三、四…乃至七口，以七口為足；
或食一得，以一得為足，或二、三、四…乃至七得，以七得為足；
或日一食，以一食為足，或二、三、四、五、六、七日、半月、一月一食，以一食為足；
或食菜茹，或食稗子，或食穄米，或食雜䵃，或食頭頭邏食，或食麁食；
或至無事處，依於無事；或食根，或食果，或食自落果；
或持連合衣，或持毛衣，或持頭舍衣，或持毛頭舍衣；
或持全皮，或持穿皮，或持全穿皮；
或持散髮，或持編髮；
或持散編髮；或有剃髮，或有剃鬚，或剃鬚髮；
或有拔髮，或有拔鬚，或拔鬚髮；
或住立斷坐，或修蹲行；或有臥刺，以刺為床；
或有臥果，以果為床；
或有事水，晝夜手抒；或有事火，竟昔然之；
或事日、月、尊祐大德，叉手向彼。
如此之比受無量苦，學煩熱行。
師子！有此苦行我不說無。
師子！然此苦行為下賤業，至苦至困，凡人所行，非是聖道。
師子！若有沙門、梵志，彼苦行法知斷滅盡，拔絕其根，至竟不生者，我說彼苦行。
師子！如來、無所著、等正覺，彼苦行法知斷滅盡，拔絕其根，至竟不生，是故我苦行。
師子！是謂有事因此事故，於如實法不能謗毀；
沙門瞿曇宗本苦行，亦為人說苦行之法。
^n12^m10g師子！云何復有事因此事故，於如實法不能謗毀；
沙門瞿曇宗本不入於胎，亦為人說不入胎法？
師子！若有沙門、梵志當來胎生，知斷滅盡，拔絕其根，至竟不生者，我說彼不入於胎。
師子！如來、無所著、等正覺，當來有胎生知斷滅盡，拔絕其根，至竟不生，是故我不入於胎。
師子！是謂有事因此事故，於如實法不能謗毀；
沙門瞿曇宗不入於胎，亦為人說不入胎法。
^n13^m10h師子！云何復有事因此事故，於如實法不能謗毀；
沙門瞿曇宗本安隱，亦為人說安隱之法？
師子！族性子所為剃除鬚髮，著袈裟衣，至信、捨家、無家、學道者，唯無上梵行訖。
我於現法自知自覺，自作證成就遊：
生已盡，梵行已立，所作已辦，不更受有，知如真。
我自安隱，亦安隱他比丘、比丘尼、優婆塞、優婆夷、我已安彼，便為生法，眾生於生法解脫；
老法、病法、死法、憂慼染汙法，眾生於憂慼染汙法解脫。
師子！是謂有事因此事故，於如實法不能謗毀；
沙門瞿曇宗本安隱，亦為人說安隱之法。」
^n14^m11a師子大臣白世尊曰：「瞿曇！我已知。善逝！我已解。
瞿曇！猶明目人，覆者仰之，覆者發之；
迷者示道，闇中施明，若有眼者，便見於色。
^m11b沙門瞿曇亦復如是，為我無量方便說法、現義，隨其諸道。
^n15^m11c世尊！我今自歸於佛、法及比丘眾，唯願世尊受我為優婆塞！
從今日始，終身自歸，乃至命盡。
^m12a世尊！猶如有人養不良馬，望得其利，徒自疲勞而不獲利。
^m12b世尊！我亦如是。
彼愚癡尼乾不善曉了，不能自知，不識良田而不自審，長夜奉敬，供養禮事，望得其利，唐苦無益。
^n16^m12c世尊！我今再自歸佛、法及比丘眾，唯願世尊受我為優婆塞！
從今日始，終日自歸，乃至命盡。
^m13a世尊！我本無知，於愚癡尼乾有信有敬，從今日斷。
所以者何？欺誑我故。
^m13b世尊！我今三自歸佛、法及比丘眾，唯願世尊受我為優婆塞！
從今日始，終身自歸，乃至命盡。」
^n17^m14佛說如是，師子大臣及諸比丘聞佛所說，歡喜奉行。
^ck#m19〔尼乾經〕^n1^m1我聞如是：
^m2一時，佛遊釋羇瘦，在天邑中。
^m3爾時，世尊告諸比丘：
「諸尼乾等如是見、如是說：
謂人所受皆因本作。若其故業，因苦行滅，不造新者，則諸業盡；
諸業盡已，則得苦盡；得苦盡已，則得苦邊。
^m4我便往彼，到已，卽問：
『尼乾！汝等實如是見、如是說：
謂人所受皆因本作。若其故業，因苦行滅，不造新者，則諸業盡；
諸業盡已，則得苦盡；得苦盡已，則得苦邊耶？』
彼答我言：『如是，瞿曇！』
^n2^m5我復問彼尼乾：
『汝等自有淨智：我為本有，我為本無？
我為本作惡，為不作惡？我為爾所苦盡，為爾所苦不盡？若盡已，便得盡？
卽於現世斷諸不善，得眾善法，修習作證耶？』
彼答我言：『不也，瞿曇！』
^n3^m6a我復語彼尼乾：『汝等自無淨智：我為本有，我為本無？
我為本作惡，為不作惡？我為爾所苦盡，為爾所苦不盡？若盡已，便得盡？
卽於現世斷諸不善，得眾善法，修習作證？
^n4^m6b〔尼乾！汝等不可〕而作是說：
謂人所受皆因本作。若其故業，因苦行滅，不造新者，則諸業盡；
諸業盡已，則得苦盡；得苦盡已，則得苦邊。
^m7a尼乾！若汝等自有淨智：
我為本有，我為本無？我為本作惡，為不作惡？
我為爾所苦盡，為爾所苦不盡？若盡已，便得盡？
卽於現世斷諸不善，得眾善法，修習作證？
尼乾！汝等可得作是說：
謂人所受皆因本作。若其故業，因苦行滅，不造新者，則諸業盡；
諸業盡已，則得苦盡；得苦盡已，則得苦邊。
^n5^m8尼乾！
猶如有人身被毒箭，因被毒箭則生極苦。
彼為親屬憐念愍傷，欲饒益安隱故，卽呼拔箭金醫。
箭金醫來，便以利刀而為開瘡；因開瘡時，復生極苦。
既開瘡己，而求箭金；求箭金時，復生極苦。
求得金已，卽便拔出；因拔出時，復生極苦。
拔金出已，覆瘡纏裹；因裹瘡時，復生極苦。
彼於拔箭金後，得力無患，不壞諸根，平復如故。
^n6^m9尼乾！
彼人自有淨智，便作是念：
我本被毒箭，因被毒箭，則生極苦。
我諸親屬見憐念愍傷，欲饒益安隱我故，卽呼拔箭金醫。
箭金醫來，便以利刀為我開瘡；因開瘡時，復生極苦。
既開瘡己，而求箭金；求箭金時，復生極苦。
求得金已，卽便拔出；因拔出時，復生極苦。
拔金出已，覆瘡纏裹；因裹瘡時，復生極苦。
我於拔箭金後，得力無患，不壞諸根，平復如故。
^n7^m10a如是，尼乾！若汝等自有淨智：
我為本有，我為本無？我為本作惡，為不作惡？
我為爾所苦盡，為爾所苦不盡？若盡已，便得盡？
卽於現世斷諸不善，得眾善法，修習作證？
^n8^m10b尼乾！汝等可得作是說：
謂人所受皆因本作。若其故業，因苦行滅，不造新者，則諸業盡；
諸業盡已，則得苦盡；得苦盡已，則得苦邊。』
^m11我問如是，不見諸尼乾能答我言：
『瞿曇！如是，不如是。』
^n9^m12復次，我問諸尼乾曰：『若諸尼乾有上斷、上苦行，爾時諸尼乾生上苦耶？』
彼答我言：『如是，瞿曇！』
^m13『若有中斷、中苦行，爾時諸尼乾生中苦耶？』
彼答我言：『如是，瞿曇！』
^m14『若有下斷、下苦行，爾時諸尼乾生下苦耶？』
彼答我言：『如是，瞿曇！』
^n10^m15『是為諸尼乾有上斷、上苦行，爾時諸尼乾則生上苦；
有中斷、中苦行，爾時諸尼乾則生中苦；
有下斷、下苦行，爾時諸尼乾則生下苦。
若使諸尼乾有上斷、上苦行，爾時諸尼乾止息上苦；
有中斷、中苦行，爾時諸尼乾止息中苦；
有下斷、下苦行，爾時諸尼乾止息下苦。
若如是作、不如是作，止息極苦甚重苦者，當知諸尼乾卽於現世作苦。
^n11^m16但諸尼乾為癡所覆，為癡所纏，而作是說：
謂人所受皆因本作。若其故業，因苦行滅，不造新者，則諸業盡；
諸業盡已，則得苦盡；得苦盡已，則得苦邊。』
^m17我問如是，不見諸尼乾能答我言：
『瞿曇！如是，不如是。』
^n12^m18復次，我問諸尼乾曰：『諸尼乾！若有樂報業，彼業寧可因斷、因苦行，轉作苦報耶？』
彼答我言：『不也，瞿曇！』
^m19『諸尼乾！若有苦報業，彼業寧可因斷、因苦行，轉作樂報耶？』
彼答我言：『不也，瞿曇！』
^m20『諸尼乾！若有現法報業，彼業寧可因斷、因苦行，轉作後生報耶？』
彼答我言：『不也，瞿曇！』
^n13^m21『諸尼乾！若有後生報業，彼業寧可因斷、因苦行，轉作現法報耶？』
彼答我言：『不也，瞿曇！』
^m22『諸尼乾！若有不熟報業，彼業寧可因斷、因苦行，轉作熟報耶？』
彼答我言：『不也，瞿曇！』
^m23『諸尼乾！若有熟報業，彼業寧可因斷、因苦行，轉作異耶？』
彼答我言：『不也，瞿曇！』
^n14^m24『諸尼乾！是為樂報業，彼業不可因斷、因苦行，轉作苦報。
諸尼乾！苦報業，彼業不可因斷、因苦行，轉作樂報。
諸尼乾！現法報業，彼業不可因斷、因苦行，轉作後生報。
諸尼乾！後生報業，彼業不可因斷、因苦行，轉作現法報。
諸尼乾！不熟業，彼業不可因斷、因苦行，轉作熟報。
諸尼乾！熟報業，彼業不可因斷、因苦行、轉作異者。
以是故，諸尼乾！虛妄方便，空斷無獲。』
^n15^m25彼諸尼乾便報我言：『瞿曇！我有尊師，名親子尼乾，作如是說：
諸尼乾！汝等若本作惡業，彼業皆可因此苦行而得滅盡；
若今護身、口、意，因此不復更作惡業也。』
^n16^m26我復問彼諸尼乾曰：『汝等信尊師親子尼乾，不疑惑耶？』
彼答我言：『瞿曇！我信尊師親子尼乾，無有疑惑。』
^m27我復語彼諸尼乾曰：『有五種法現世二報，信、樂、聞、念、見善觀。
諸尼乾！人自有虛妄言，是可信、可樂、可聞、可念、可見善觀？』
彼答我言：『如是，瞿曇！』
^n17^m28我復語彼諸尼乾曰：『是虛妄言，何可信？何可樂？
何可聞？何可念？何可善觀？謂人自有虛妄言，有信、有樂、有聞、有念、有善觀。』
^m29若諸尼乾作是說者，於如法中得五詰責，為可憎惡。云何為五？
^n18^m30a今此眾生所受苦樂重皆因本作，若爾者，諸尼乾等本作惡業。
所以者何？因彼故，諸尼乾於今受極重苦，是謂尼乾第一可憎惡。
^m30b復次，眾生所受苦樂皆因合會，若爾者，諸尼乾等本惡合會。
所以者何？因彼故，諸尼乾於今受極重苦，是謂尼乾第二可憎惡。
^n19^m30c復次，眾生所受苦樂皆因為命，若爾者，諸尼乾等本惡為命。
所以者何？因彼故，諸尼乾於今受極重苦，是謂尼乾第三可憎惡。
^m30d復次，眾生所受苦樂皆因見也，若爾者，諸尼乾等本有惡見。
所以者何？因彼故，諸尼乾於今受極重苦，是謂尼乾第四可憎惡。
^n20^m30e復次，眾生所受苦樂皆因尊祐造，若爾者，諸尼乾等本惡尊祐。
所以者何？因彼故，諸尼乾於今受極重苦，是謂尼乾第五可憎惡。
^m31若諸尼乾因本所作惡業、惡合會、惡為命、惡見、惡尊祐，為惡尊祐所造；
因彼故，諸尼乾於今受極重苦，是謂因彼事故，諸尼乾等為可憎惡。
^n21^m32我所自知、自覺法為汝說者，若沙門、梵志，若天、魔、梵及餘世間皆無能伏，皆無能穢，皆無能制。
云何我所自知、自覺法為汝說者，非為沙門、梵志，若天、魔、梵及餘世間所能伏、所能穢、所能制？
^m33若有比丘捨身不善業，修身善業；
捨口、意不善業，修口、意善業，彼於未來苦，便自知我無未來苦，如法得樂而不棄捨。
^n22^m34彼或欲斷苦因，行欲，或欲斷苦因，行捨欲。
彼若欲斷苦因，行欲者，卽修其行欲；已斷者，苦便得盡。
彼若欲斷苦因，行捨欲者，卽修其行捨欲；已斷者，苦便得盡。
^n23^m35a若彼比丘便作是念：隨所為、隨所行，不善法生而善法滅；
若自斷苦，不善法滅而善法生，我今寧可自斷其苦。
便自斷苦、自斷苦已，不善法滅而善法生，不復斷苦。
所以者何？比丘！本所為者，其義已成；
若復斷苦，是處不然。
^n24^m35b比丘！猶如箭工用檢撓箭，其箭已直，不復用檢。
所以者何？彼人本所為者，其事已成；
若復用檢，是處不然。
^m35c如是，比丘便作是念：隨所為、隨所行，不善法生而善法滅；
若自斷苦，不善法滅而善法生，我今寧可自斷其苦。
便自斷苦，自斷苦已，不善法滅而善法生，不復斷苦。
所以者何？本所為者，其義已成；若復斷苦，是處不然。
^n25^m36a比丘！猶如有人愛念、染著、敬待彼女，然彼女人更與他語，共相問訊，往來止宿，其人因是身心生苦惱，極憂慼耶？」
^m36b比丘答曰：「如是，世尊！」
^m36c「所以者何？
其人於女愛念、染著，極相敬待，而彼女人更與他語，共相問訊，往來止宿，其人身心何得不生苦惱憂慼！
^n26^m37a比丘！若使其人而作是念：
我唐愛念、敬待彼女，然彼女人更與他語，共相問訊，往來止宿，我今寧可因自苦自憂故，斷為彼女愛念、染著耶？
其人於後因自苦自憂故，便斷為彼女愛念、染著。
若彼女人故與他語，共相問訊，往來止宿，其人於後，身心寧當復生苦惱，極憂慼耶？」
^m37b比丘答曰：「不也，世尊！」
^n27^m37c「所以者何？其人於女無復愛念、染著之情。
若彼女人故與他語，共相問訊，往來止宿，若使其人因此身心復生苦惱極憂慼者，是處不然。
^m38如是，比丘便作是念：隨所為、隨所行，不善法生而善法滅；
若自斷其苦，不善法滅而善法生，我今寧可自斷其苦。
便自斷苦，自斷苦已，不善法滅而善法生，不復斷苦。
所以者何？本所為者，其義已成；若復斷苦，是處不然。
^n28^m39彼復作是念：若有所因，斷其苦者，我便已斷，然我於欲猶故未斷，我今寧可求斷於欲。便求斷欲。
^m40彼為斷欲故，獨住遠離，在無事處，或至樹下空安靜處，山巖石室、露地穰積，或至林中，或在塚間。
^m41a彼已在無事處，或至樹下空安靜處，敷尼師檀，結跏趺坐，正身正願，反念不向，斷除貪伺，心無有諍，見他財物諸生活具，不起貪伺，欲令我得。彼於貪伺淨除其心。
^n29^m41b如是，瞋恚、睡眠、掉悔，斷疑、度惑，於諸善法無有猶豫，彼於疑惑淨除其心。
^m42彼已斷此五蓋、心穢、慧羸、離欲、離惡不善之法，…至得第四禪成就遊。
^m43彼得如是定，心清淨，無穢無煩，柔軟善住，得不動心，趣向漏盡智通作證，彼便知此苦如真，知此苦集、知此苦滅、知此苦滅道如真，亦知此漏如真，知此漏集、知此漏滅、知此漏滅道如真。
彼如是知、如是見已，則欲漏心解脫，有漏、無明漏心解脫。解脫已，便知解脫：
生已盡，梵行已立，所作已辦，不更受有，知如真。
^n30^m44如來如是正心解脫，得五稱譽，如法無諍，可愛可敬。云何為五？
^m45a彼眾生者，所受苦樂皆因本作，若爾者，如來本有妙業，因彼故，如來於今聖無漏樂，寂靜止息而得樂覺，是謂如來得第一稱譽。
^m45b復次，眾生所受苦樂皆因合會，若爾者，如來本妙合會，因彼故，如來於今聖無漏樂，寂靜止息而得樂覺，是謂如來得第二稱譽。
^n31^m45c復次，眾生所受苦樂皆因為命，若爾者，如來本妙為命，因彼故，如來於今聖無漏樂，寂靜止息而得樂覺，是謂如來得第三稱譽。
^m45d復次，眾生所受苦樂皆因見也，若爾者，如來本妙見，因彼故，如來於今聖無漏樂，寂靜止息而得樂覺，是謂如來得第四稱譽。
^n32^m45e復次，眾生所受苦樂皆因尊祐造，若爾者，如來本妙尊祐，因彼故，如來於今聖無漏樂，寂靜止息而得樂覺，是謂如來得第五稱譽。
^m46是謂如來本妙業、妙合會、妙為命、妙見、妙尊祐，為妙尊祐所造；
因彼故，如來於今聖無漏樂，寂靜止息而得樂覺。
以此事故，如來於今得五稱譽。
^n33^m47有五因緣，心生憂苦。云何為五？
^m48a淫欲纏者，因淫欲纏故，心生憂苦。
^m48b如是，瞋恚、睡眠、掉悔、疑惑纏者，因疑惑纏故，心生憂苦。
^m49是謂五因緣，心生憂苦。
^m50有五因緣，心滅憂苦。云何為五？
^m51a若淫欲纏者，因淫欲纏故，心生憂苦；
除淫欲纏已，憂苦便滅。
因淫欲纏，心生憂苦，於現法中而得究竟，無煩無熱，常住不變，是聖所知、聖所見。
^n34^m51b如是，瞋恚、睡眠、掉悔，若疑惑纏者，因疑惑纏故，心生憂苦；
除疑惑纏已，憂苦便滅。
因疑惑纏，心生憂苦，於現法中而得究竟，無煩無熱，常住不變，是聖所知、聖所見。
^n35^m52是謂五因緣，心滅憂苦。
^m53復次，更有現法而得究竟，無煩無熱，常住不變，是聖所知、聖所見。
云何更有現法而得究竟，無煩無熱，常住不變，是聖所知、聖所見？
^m54謂八支聖道──正見乃至正定，是為八。
是謂更有現法而得究竟，無煩無熱，常住不變，是聖所知、聖所見。」
^n36^m55佛說如是，彼諸比丘聞佛所說，歡喜奉行。
^ck#m20〔波羅牢經〕^n1^m1我聞如是：
^m2一時，佛遊拘麗瘦，與大比丘眾俱，往至北村，住北村北尸攝惒林中。
^m3爾時，波羅牢伽彌尼聞：
沙門瞿曇釋種子捨釋宗族，出家學道，遊拘麗瘦，與大比丘眾俱，至此北村，住北村北尸攝惒林中。
彼沙門瞿曇有大名稱，周聞十方，沙門瞿曇如來、無所著、等正覺、明行成為、善逝、世間解、無上士、道法御、天人師，號佛、眾祐，彼於此世，天及魔、梵、沙門、梵志，從人至天，自知自覺，自作證成就遊。
彼若說法，初善、中善、竟亦善，有義有文，具足清淨，顯現梵行。
若見如來、無所著、等正覺，尊重禮拜，供養承事者，快得善利。
彼作是念：我應往見沙門瞿曇，禮事供養。
^n2^m4波羅牢伽彌尼聞已，從北村出，北行至尸攝惒林，欲見世尊禮事供養。
波羅牢伽彌尼遙見世尊在林樹間，端正姝好，猶星中月，光曜暐曄，晃若金山，相好具足，威神巍巍，諸根寂定，無有蔽礙，成就調御，息心靜默。
^n3^m5波羅牢伽彌尼遙見佛已，前至佛所，共相問訊，卻坐一面，白世尊曰：
「我聞沙門瞿曇知幻是幻。瞿曇！若如是說：
『沙門瞿曇知幻是幻。』彼不謗毀沙門瞿曇耶？
彼說真實耶？彼說是法耶？彼說法如法耶？
於如法無過、無難詰耶？」
^m6世尊答曰：
「伽彌尼！若如是說：『沙門瞿曇知幻是幻。』
彼不謗毀沙門瞿曇，彼說真實，彼說是法，彼說法如法，於法無過，亦無難詰。
所以者何？伽彌尼！我知彼幻，我自非幻。」
^n4^m7波羅牢說曰：
「彼沙門、梵志所說真實，而我不信彼說沙門瞿曇知幻是幻。」
^m8世尊告曰：
「伽彌尼！若知幻者，卽是幻耶？」
^m9波羅牢白曰：
「如是，世尊！如是，善逝！」
^n5^m10世尊告曰：「伽彌尼！汝莫自誤，謗毀於我！
若謗毀我者，則便自損，有諍有犯，聖賢所惡，而得大罪。
所以者何？此實不如汝之所說。伽彌尼！
汝聞拘麗瘦有卒耶？」
^m11答曰：「聞有。」
^n6^m12伽彌尼！於意云何？拘麗瘦用是卒為？」
^m13答曰：「瞿曇！通使殺賊，為此事故，拘麗瘦畜是卒也。」
^m14伽彌尼！於意云何？拘麗瘦卒為有戒？為無戒耶？」
^m15答曰：「瞿曇！若世間有無戒德者，無過拘麗瘦卒。
所以者何？拘麗瘦卒極犯禁戒，唯行惡法。」
^n7^m16復問：「伽彌尼！汝如是見、如是知，我不問汝。若他問汝：
『波羅牢伽彌尼知拘麗瘦卒極犯禁戒，唯行惡法；
因此事故，波羅牢伽彌尼極犯禁戒，唯行惡法。』
若如是說，為真說耶？」
^m17答曰：「非也，瞿曇！所以者何？拘麗瘦卒見異、欲異，所願亦異，拘麗瘦卒極犯禁戒，唯行惡法；
我極持戒，不行惡法。」
^n8^m18復問：「伽彌尼！汝知拘麗瘦卒極犯禁戒，唯行惡法，然不以此為犯禁戒，唯行惡法；
如來何以不得知幻而自非幻？
所以者何？我知幻，知幻人，知幻報，知斷幻。
伽彌尼！我亦知殺生，知殺生人，知殺生報，知斷殺生。
伽彌尼！我知不與取，知不與取人，知不與取報，知斷不與取。
伽彌尼！我知妄言，知妄言人，知妄言報，知斷妄言。
伽彌尼！我如是知、如是見。
若有作是說『沙門瞿曇知幻卽是幻』者，彼未斷此語，聞彼心、彼欲、彼願、彼聞、彼念、彼觀，如屈伸臂頃，命終生地獄中。」
^n9^m19波羅牢伽彌尼聞已，怖懼戰慄，身毛皆竪，卽從座起，頭面禮足，長跪叉手，白世尊曰：
「悔過！瞿曇！自首！善逝！如愚、如癡、如不定、如不善。
所以者何？我以妄說沙門瞿曇是幻。
唯願瞿曇受我悔過！見罪發露。我悔過已，護不更作。」
^n10^m20世尊告曰：「如是，伽彌尼！汝實如愚、如癡、如不定、如不善。
所以者何？謂汝於如來、無所著、等正覺妄說是幻。
然汝能悔過，見罪發露，護不更作，如是，伽彌尼！
若有悔過，見罪發露，護不更作者，則長養聖法而無有失。」
^n11^m21於是，波羅牢伽彌尼叉手向佛，白世尊曰：
「瞿曇！有一沙門梵志如是見、如是說：
^m22a若有殺生者，彼一切卽於現法受報，因彼生憂苦；
^m22b若有不與取、妄言，彼一切卽於現法受報，因彼生憂苦。
沙門瞿曇！於意云何？」
^n12^m23a世尊告曰：「伽彌尼！我今問汝，隨所解答。
伽彌尼！於意云何？若村邑中，或有一人，頭冠華鬘，雜香塗身，而作倡樂，歌舞自娛，唯作女妓，歡樂如王。若有問者：
『此人本作何等？今頭冠華鬘，雜香塗身，而作倡樂，歌舞自娛，唯作女妓，歡樂如王？』
或有答者：『此人為王殺害怨家，王歡喜已，卽與賞賜，是以此人頭冠華鬘，雜香塗身，而作倡樂，歌舞自娛，唯作女妓，歡樂如王。』
伽彌尼！汝如是見、如是聞不？」
^m23b答曰：「見也，瞿曇！已聞、當聞。」
^n13^m23c伽彌尼！又復見王收捕罪人，反縛兩手，打鼓唱令，出南城門，坐高標下而梟其首。若有問者：
『此人何罪，為王所戮？』
或有答者：『此人枉殺王家無過之人，是以王教如是行刑。』
伽彌尼！汝如是見、如是聞不？」
^m23d答曰：「見也，瞿曇！已聞、當聞。」
^n14^m23e伽彌尼！若有沙門、梵志如是見、如是說：
『若有殺生，彼一切卽於現法受報，因彼生憂苦。』
彼為真說？為虛妄言？」
^m23f答曰：「妄言，瞿曇！」
^m23g「若彼說妄言，汝意信不？」
^m23h答曰︰「不信也，瞿曇！」
^n15^m23i世尊歎曰：「善哉！善哉！伽彌尼！」
^m24a復問：「伽彌尼！於意云何？若村邑中，或有一人，頭冠華鬘，雜香塗身，而作倡樂，歌舞自娛，唯作女妓，歡樂如王。若有問者：
『此人本作何等？今頭冠華鬘，雜香塗身，而作倡樂，歌舞自娛，唯作女妓，歡樂如王？』
或有答者：『此人於他國中而不與取，是以此人頭冠華鬘，雜香塗身，而作倡樂，歌舞自娛，唯作女妓，歡樂如王。』
伽彌尼！汝如是見、如是聞不？」
^m24b答曰：「見也，瞿曇！已聞、當聞。」
^n16^m24c伽彌尼！又復見王收捕罪人，反縛兩手，打鼓唱令，出南城門，坐高標下而梟其首。若有問者：
『此人何罪，為王所戮？』
或有答者：『此人於王國而不與取，是以王教如是行刑。』
伽彌尼！汝如是見、如是聞不？」
^m24d答曰：「見也，瞿曇！已聞、當聞。」
^n17^m24e伽彌尼！若有沙門、梵志如是見、如是說：
『若有不與取，彼一切卽於現法受報，因彼生憂苦。』
彼為真說？為虛妄言？」
^m24f答曰：「妄言，瞿曇！」
^m24g「若彼說妄言，汝意信不？」
^m24h答曰︰「不信也，瞿曇！」
^n18^m24i世尊歎曰：「善哉！善哉！伽彌尼！」
^m25a復問伽彌尼：「於意云何？若村邑中，或有一人，頭冠華鬘，雜香塗身，而作倡樂，歌舞自娛，唯作女妓，歡樂如王。若有問者：
『此人本作何等？今頭冠華鬘，雜香塗身，而作倡樂，歌舞自娛，唯作女妓，歡樂如王？』
或有答者：『此人作妓，能戲調笑，彼以妄言令王歡喜。
王歡喜已，卽與賞賜，是以此人頭冠華鬘，雜香塗身，而作倡樂，歌舞自娛，唯作女妓，歡樂如王。』
伽彌尼！汝如是見、如是聞不？」
^m25b答曰：「見也，瞿曇！已聞、當聞。」
^n19^m25c伽彌尼！又復見王收捕罪人，用棒打殺，盛以木檻，露車載之，出北城門，棄著塹中。若有問者：
『此人何罪，為王所殺？』
或有答者：『此人在王前妄有所證，彼以妄言欺誑於王，是以王教取作如是。』
伽彌尼！汝如是見、如是聞不？」
^m25d答曰：「見也，瞿曇！已聞、當聞。」
^n20^m25e「伽彌尼！於意云何？若有沙門、梵志如是見、如是說：
『若有妄言，彼一切卽於現法受報，因彼生憂苦。』
彼為真說？為虛妄言？」
^m25f答曰：「妄言，瞿曇！」
^m25g「若彼說妄言，汝意信不？」
^m25h答曰：「不信也，瞿曇！」
^n21^m25i世尊歎曰：「善哉！善哉！伽彌尼！」
^m26於是，波羅牢伽彌尼卽從座起，偏袒著衣，叉手向佛，白世尊曰：
「甚奇！瞿曇所說極妙，善喻善證。
瞿曇！我於北村中造作高堂，敷設床褥，安立水器，然大明燈。
若有精進沙門、梵志來宿高堂，我隨其力，供給所須。
有四論士，所見各異，更相違反，來集高堂。
^n22^m27a於中論士如是見、如是說：
『無施無齋，無有咒說，無善惡業，無善惡業報，無此世彼世，無父無母，世無真人往至善處，善去善向，此世彼世，自知自覺，自作證成就遊。』
^n23^m27b第二論士而有正見，反第一論士所見、所知，如是見、如是說：
『有施有齋，亦有咒說，有善惡業，有善惡業報，有此世彼世，有父有母，世有真人往至善處，善去善向，此世彼世，自知自覺，自作證成就遊。』
^n24^m27c第三論士如是見、如是說：
『自作、教作，自斷、教斷，自煮、教煮，愁煩憂慼，搥胸懊惱，啼哭愚癡，殺生、不與取、邪淫、妄言、飲酒，穿牆開藏，至他巷陌，害村壞邑，破城滅國；
作如是者，為不作惡。
又以鐵輪利如剃刀，彼於此地一切眾生，於一日中斫截斬剉，剝裂剬割，作一肉段，一分一積；
因是無惡業，因是無惡業報。
恒水南岸殺、斷、煮去，恒水北岸施與、作齋、咒說而來；
因是無罪無福，因是無罪福報。
施與、調御、守護、攝持、稱譽、饒益，惠施、愛言、利及等利；
因是無福，因是無福報。』
^n25^m27d第四論士而有正見，反第三論士所知、所見，如是見、如是說：
『自作、教作，自斷、教斷，自煮、教煮，愁煩憂慼，搥胸懊惱，啼哭愚癡，殺生、不與取、邪淫、妄言、飲酒，穿牆開藏，至他巷陌，害村壞邑，破城滅國；
作如是者，實為作惡。
又以鐵輪利如剃刀，彼於此地一切眾生，於一日中斫截斬剉，剝裂剬割，作一肉段，一分一積；
因是有惡業，因是有惡業報。
恒水南岸殺、斷、煮去，恒水北岸施與、作齋、咒說而來；
因是有罪有福，因是有罪福報。
施與、調御、守護、攝持、稱譽、饒益，惠施、愛言、利及等利；
因是有福，因是有福報。』
^n26^m28瞿曇！我聞是已，便生疑惑。
此沙門、梵志，誰說真實？誰說虛妄？」
^m29世尊告白：「伽彌尼！汝莫生疑惑。
所以者何？因有疑惑便生猶豫。伽彌尼！汝自無淨智：
為有後世？為無後世？
伽彌尼！汝又無淨智：所作為惡？所作為善？
伽彌尼！有法之定，名曰遠離，汝因此定，可得正念，可得一心，如是，汝於現法便斷疑惑，而得昇進。」
^n27^m30於是，波羅牢伽彌尼復從座起，偏袒著衣，叉手向佛，白世尊曰：
「瞿曇！云何法定，名曰遠離？
令我因此可得正念，可得一心，如是我於現法便斷疑惑，而得昇進？」
^n28^m31a世尊告曰：「伽彌尼！多聞聖弟子離殺斷殺，斷不與取、邪淫、妄言…至斷邪見，得正見。
彼於晝日教田作耕稼，至暮放息，入室坐定，過夜曉時而作是念：
我離殺斷殺，斷不與取、邪淫、妄言…至斷邪見，得正見。
彼便自見：我斷十惡業道，念十善業道。
彼自見斷十惡業道，念十善業道已，便生歡悅；
生歡悅已，便生於喜；生於喜已，便止息身；
止息身已，便身覺樂；身覺樂已，便得一心。
伽彌尼！多聞聖弟子得一心已，則心與慈俱，遍滿一方成就遊。
如是，二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。
彼作是念：若有沙門、梵志如是見、如是說：
『無施無齋，無有咒說，無善惡業，無善惡業報，無此世彼世，無父無母，世無真人往至善處，善去善向，此世彼世，自知自覺，自作證成就遊。』
若彼沙門、梵志所說真實者，我不犯世怖與不怖，常當慈愍一切世間。
我心不與眾生共諍，無濁歡悅。我今得無上人上之法，昇進得安樂居，謂遠離法定。
彼沙門、梵志所說不是不非；不是不非已，得內心止。
伽彌尼！是謂法定，名曰遠離，汝因此定，可得正念，可得一心，如是汝於現法便斷疑惑，而得昇進。
^n29^m31b復次，伽彌尼！多聞聖弟子離殺斷殺，斷不與取、邪淫、妄言…至斷邪見，得正見。
彼於晝日教田作耕稼，至暮放息，入室坐定，過夜曉時而作是念：
我離殺斷殺，斷不與取、邪淫、妄言…至斷邪見，得正見。
彼便自見：我斷十惡業道，念十善業道。
彼自見斷十惡業道，念十善業道已，便生歡悅；
生歡悅已，便生於喜；生於喜已，便止息身；
止息身已，便身覺樂；身覺樂已，便得一心。
伽彌尼！多聞聖弟子得一心已，則心與悲俱，遍滿一方成就遊。
如是，二三四方，四維上下，普周一切，心與悲俱，無結無怨，無恚無諍，極廣甚大，無量善修，遍滿一切世間成就遊。
彼作是念：若沙門、梵志如是見、如是說：
『有施有齋，亦有咒說，有善惡業，有善惡業報，有此世彼世，有父有母，世有真人往至善處，善去善向，此世彼世，自知自覺，自作證成就遊。』
若彼沙門、梵志所說真實者，我不犯世怖與不怖，常當慈愍一切世間。
我心不與眾生共諍，無濁歡悅。我得無上人上之法，昇進得安樂居，謂遠離法定。
彼沙門、梵志所說不是不非；不是不非已，得內心止。
伽彌尼！是謂法定，名曰遠離，汝因此定，可得正念，可得一心，如是於現法便斷疑惑，而得昇進。
^n30^m31c復次，伽彌尼！多聞聖弟子離殺斷殺，斷不與取、邪淫、妄言…至斷邪見，得正見。
彼於晝日教田作耕稼，至暮放息，入室坐定，過夜曉時而作是念：
我離殺斷殺，斷不與取、邪淫、妄言…至斷邪見，得正見。
彼便自見：我斷十惡業道，念十善業道。
彼自見斷十惡業道，念十善業道已，便生歡悅；
生歡悅已，便生於喜；生於喜已，便止息身；
止息身已，便身覺樂；身覺樂已，便得一心。
伽彌尼！多聞聖弟子得一心已，則心與喜俱，遍滿一方成就遊。
如是，二三四方，四維上下，普周一切，心與喜俱，無結無怨，無恚無諍，極廣甚大，無量善修，遍滿一切世間成就遊。
彼作是念：若有沙門、梵志如是見、如是說：
『自作、教作，自斷、教斷，自煮、教煮，愁煩憂慼，搥胸懊惱，啼哭愚癡，殺生、不與取、邪淫、妄言、飲酒，穿牆開藏，至他巷陌，害村壞邑，破城滅國；
作如是者，實為不作惡。
又以鐵輪利如剃刀，彼於此地一切眾生，於一日中斫截斬剉，剝裂剬割，作一肉段，一分一積；
因是無惡業，因是無惡業報。
恒水南岸殺、斷、煮去，恒水北岸施與、作齋、咒說而來；
因是無罪無福，因是無罪福報。
施與、調御、守護、攝持、稱譽、饒益，惠施、愛言、利及等利；
因是無福，因是無福報。』
若彼沙門、梵志所說真實者，我不犯世怖與不怖，常當慈愍一切世間。
我心不與眾生共諍，無濁歡悅。
我今得無上人上之法，昇進得安樂居，謂遠離法定。
彼於沙門、梵志所說不是不非；不是不非已，內得心止。
伽彌尼！是謂法定，名曰遠離，汝因此定，可得正念，可得一心，如是汝於現法便斷疑惑，而得昇進。
^n31^m31d復次，伽彌尼！多聞聖弟子離殺斷殺，斷不與取、邪淫、妄言…至斷邪見，得正見。
彼於晝日教田作耕稼，至暮放息，入室坐定，過夜曉時而作是念：
我離殺斷殺，斷不與取、邪淫、妄言…至斷邪見，得正見。
彼便自見：我斷十惡業道，念十善業道。
彼自見斷十惡業道，念十善業道已，便生歡悅；
生歡悅已，便生於喜；生於喜已，便止息身；
止息身已，便身覺樂；身覺樂已，便得一心。
伽彌尼！多聞聖弟子得一心已，則心與捨俱，遍滿一方成就遊。
如是，二三四方，四維上下，普周一切，心與捨俱，無結無怨，無恚無諍，極廣甚大，無量善修，遍滿一切世間成就遊。
彼作是念：若有沙門、梵志如是見、如是說：
『自作、教作，自斷、教斷，自煮、教煮，愁煩憂慼，搥胸懊惱，啼哭愚癡，殺生、不與取、邪淫、妄言、飲酒，穿牆開藏，至他巷陌，害村壞邑，破城滅國；
作如是者，實為作惡。
又以鐵輪利如剃刀，彼於此地一切眾生，於一日中斫截斬剉，剝裂剬割，作一肉段，一分一積；
因是有惡業，因是有惡業報。
恒水南岸殺、斷、煮去，恒水北岸施與、作齋、咒說而來；
因是有罪有福，因是有罪福報。
施與、調御、守護、攝持、稱譽、饒益，惠施、愛言、利及等利；
因是有福，因是有福報。』
若沙門、梵志所說真實者，我不犯世怖與不怖，常當慈愍一切世間。
我心不與眾生共諍，無濁歡悅。
我得無上人上之法，昇進得安樂居，謂遠離法定。
彼於沙門、梵志所說不是不非；不是不非已，得內心止。
伽彌尼！是謂法定，名曰遠離，汝因此定，可得正念，可得一心，如是於現法便斷疑惑，而得昇進。」
^n32^m32說此法時，波羅牢伽彌尼遠塵離垢，諸法法眼生。
於是，波羅牢伽彌尼見法、得法，覺白淨法，斷疑度惑，更無餘尊，不復從他，無有猶豫，已住果證，於世尊法得無所畏，卽從座起，稽首佛足，白曰：
「世尊！我今自歸佛、法及比丘眾，唯願世尊受我為優婆塞！
從今日始，終身自歸，乃至命盡。」
^n33^m33佛說如是，波羅牢伽彌尼及諸比丘聞佛所說，歡喜奉行。
^ck#m21〔等心經〕^n1^m1我聞如是：
^m2一時，佛遊舍衞國，在勝林給孤獨園。
^m3爾時，尊者舍梨子與比丘眾夜集講堂，因內結、外結，為諸比丘分別其義：
「諸賢！世實有二種人。
云何為二？有內結人阿那含，不還此間；
有外結人非阿那含，還來此間。
^m4諸賢！云何內結人阿那含，不還此間？
^n2^m5a若有一人修習禁戒，無穿無缺，無穢無濁，極多無難，聖所稱譽，善修善具。
彼因修習禁戒，無穿無缺，無穢無濁，極多無難，聖所稱譽，善修善具故，復學厭欲、無欲、斷欲；
因學厭欲、無欲、斷欲故，得息、心解脫。
得已樂中，愛惜不離，於現法中不得究竟智，身壞命終，過摶食天，生餘意生天中。
^n3^m5b既生彼已，便作是念：
我本為人時，修習禁戒，無穿無缺，無穢無濁，極多無難，聖所稱譽，善修善具。
因修習禁戒，無穿無缺，無穢無濁，極多無難，聖所稱譽，善修善具故，復學厭欲、無欲、斷欲；
因學厭欲、無欲、斷欲故，得息、心解脫。
得已樂中，愛惜不離，於現法中不得究竟智，身壞命終，過摶食天，生餘意生天在於此中。
^n4^m6a諸賢！復有一人修習禁戒，無穿無缺，無穢無濁，極多無難，聖所稱譽，善修善具。
彼因修習禁戒，無穿無缺，無穢無濁，極多無難，聖所稱譽，善修善具故，復學色有斷、貪斷業，學欲捨離；
因學色有斷、貪斷業，學欲捨離故，得息、心解脫。
得已樂中，愛惜不離，於現法中不得究竟智，身壞命終，過摶食天，生餘意生天中。
^n5^m6b既生彼已，便作是念：
我本為人時，修習禁戒，無穿無缺，無穢無濁，極多無難，聖所稱譽，善修善具。
因修習禁戒，無穿無缺，無穢無濁，極多無難，聖所稱譽，善修善具故，復學色有斷、貪斷業，學欲捨離；
因學色有斷、貪斷業，愛學欲捨離故，得息、心解脫。
得已樂中，愛惜不離，於現法中不得究竟智，身壞命終，過摶食天，生餘意生天在於此中。
^n6^m7諸賢！是謂內結人阿那含，不還此間。
^m8諸賢！
云何外結人非阿那含，來還此間？
^m9若有一人修習禁戒，守護從解脫，又復善攝威儀禮節，見纖芥罪，常懷畏怖，受持學戒。
^m10諸賢！是謂外結人非阿那含，還來此間。」
^n7^m11於是，眾多等心天，色像巍巍，光輝暐曄，夜將向旦，來詣佛所，稽首作禮，卻住一面，白曰：
「世尊！尊者舍梨子昨夜與比丘眾集在講堂，因內結、外結，為諸比丘分別其義：
『諸賢！世實有二種人，內結人、外結人。』
世尊！眾已歡喜，唯願世尊慈哀愍念，往至講堂！」
^n8^m12彼時，世尊為諸等心天默然而許。
諸等心天知世尊默然許可，稽首佛足，繞三匝已，卽彼處沒。
^m13諸等心天去後不久，於是世尊往至講堂比丘眾前，敷座而坐。世尊坐已，歎曰：
「善哉！善哉！舍梨子！汝極甚善。
所以者何？汝於昨夜與比丘眾集在講堂，因內結、外結，為諸比丘分別其義：
『諸賢！世實有二種人，內結人、外結人。』
^n9^m14舍梨子！昨夜向旦，諸等心天來詣我所，稽首禮已，卻住一面，白我言：
『世尊！尊者舍梨子昨夜與比丘眾集在講堂，因內結、外結，為諸比丘分別其義：
諸賢！世實有二種人，內結人、外結人。
世尊！眾已歡喜，唯願世尊慈哀愍念，往至講堂！』
^n10^m15舍梨子！我便為彼諸等心天默然而許。
諸等心天知我默然許可，稽首我足，繞三匝已，卽彼處沒。
^m16a舍梨子！諸等心天或十、二十，或三十、四十，或五十、六十，共住錐頭處，各不相妨。
^m16b舍梨子！諸等心天非生彼中，甫修善心，極廣甚大，令諸等心天或十、二十，或三十、四十，或五十、六十，共住錐頭處，各不相妨。
^n11^m16c舍梨子！諸等心天本為人時，已修善心，極廣甚大，因是故，令諸等心天或十、二十，或三十、四十，或五十、六十，共住錐頭處，各不相妨。
^m17是故，舍梨子！當學寂靜，諸根寂靜，心意寂靜，身、口、意業寂靜，向於世尊及諸智梵行。
^n12^m18舍梨子！虛偽異學，長衰永失。
所以者何？謂不得聞如此妙法。」
^m19佛說如是，彼諸比丘聞佛所說，歡喜奉行。
^ck#m22〔成就戒經〕^n1^m1我聞如是：
^m2一時，佛遊舍衞國，在勝林給孤獨園。
^m3a爾時，尊者舍梨子告諸比丘：
「若比丘成就戒、成就定、成就慧者，便於現法出入想知滅定，必有此處。
若於現法不得究竟智，身壞命終，過摶食天，生餘意生天中，於彼出入想知滅定，必有此處。」
^n2^m3b是時，尊者烏陀夷共在眾中。尊者烏陀夷白曰：
「尊者舍梨子！若比丘生餘意生天中，出入想知滅定者，終無此處。」
^m4a尊者舍梨子再三告諸比丘：
「若比丘成就戒、成就定、成就慧者，便於現法出入想知滅定，必有此處。
若於現法不得究竟智，身壞命終，過摶食天，生餘意生天中，於彼出入想知滅定，必有此處。」
^n3^m4b尊者烏陀夷亦復再三白曰：
「尊者舍梨子！若比丘生餘意生天中，出入想知滅定者，終無此處。」
^m5於是，尊者舍梨子便作是念：
此比丘乃至再三非我所說，無一比丘歎我所說，我寧可往至世尊所。
^m6於是，尊者舍梨子往詣佛所，稽首作禮，卻坐一面。
尊者舍梨子去後不久，尊者烏陀夷及諸比丘亦往詣佛所，稽首作禮，卻坐一面。
^n4^m7a於中，尊者舍梨子復告諸比丘：
「若比丘成就戒、成就定、成就慧者，便於現法出入想知滅定，必有此處。
若於現法不得究竟智，身壞命終，過摶食天，生餘意生天中，於彼出入想知滅定，必有此處。」
^n5^m7b尊者烏陀夷復白曰：「尊者舍梨子！若比丘生餘意生天中，出入想知滅定者，終無此處。」
^m8a尊者舍梨子復再三告諸比丘：
「若比丘成就戒、成就定、成就慧者，便於現法出入想知滅定，必有此處。
若於現法不得究竟智，身壞命終，過摶食天，生餘意生天中，於彼出入想知滅定，必有此處。」
^n6^m8b尊者烏陀夷亦復再三白曰：
「尊者舍梨子！若比丘生餘意生天中，出入想知滅定者，終無此處。」
^m9尊者舍梨子復作是念：
此比丘於世尊前再三非我所說，亦無一比丘歎我所說，我宜默然。
^m10於是，世尊問曰：「烏陀夷！汝說意生天為是色耶？」
^n7^m11尊者烏陀夷白世尊曰：「是也，世尊！」
^m12世尊面訶烏陀夷曰：「汝愚癡人，盲無有目！以何等故，論甚深阿毘曇？」
^m13於是，尊者烏陀夷為佛面訶已，內懷憂慼，低頭默然，失辯無言，如有所思。
^m14世尊面訶尊者烏陀夷已，語尊者阿難曰：
「上尊名德長老比丘為他所詰，汝何以故，縱而不撿？
汝愚癡人，無有慈心！
捨背上尊名德長老。」
^n8^m15於是，世尊面訶尊者烏陀夷及尊者阿難已，告諸比丘：
「若比丘成就戒、成就定、成就慧者，便於現法出入想知滅定，必有此處。
若於現法不得究竟智，身壞命終，過摶食天，生餘意生天中，於彼出入想知滅定，必有此處。」
^n9^m16佛說如是，卽入禪室，宴坐默然。
^m17爾時，尊者白淨比丘在於眾中，尊者阿難白尊者白淨：
「是他所作，而我得責。
尊者白淨！世尊晡時必從禪室出，至比丘眾前，敷座而坐，共論此義，尊者白淨應答此事。
我極慚愧於世尊所及諸梵行。」
^m18於是，世尊則於晡時從禪室出，至比丘眾前，敷座而坐，告曰：
「白淨！長老比丘為有幾法，為諸梵行者愛敬尊重？」
^n10^m19尊者白淨白曰：「世尊！長老比丘若有五法，為諸梵行者愛敬尊重。云何為五？
^m20a世尊！長老比丘修習禁戒，守護從解脫，又復善攝威儀禮節，見纖芥罪，常懷畏怖，受持學戒。
世尊！禁戒長老上尊比丘，為諸梵行者愛敬尊重。
^m20b復次，世尊！長老比丘廣學多聞，守持不忘，積聚博聞。
所謂法者，初善、中善、竟亦善，有義有文，具足清淨，顯現梵行。
如是諸法廣學多聞，翫習至千，意所惟觀，明見深達。
世尊！多聞長老上尊比丘，為諸梵行者愛敬尊重。
^n11^m20c復次，世尊！長老比丘得四增上心，現法樂居，易不難得。
世尊！禪思長老上尊比丘，為諸梵行者愛敬尊重。
^m20d復次，世尊！長老比丘修行智慧，觀興衰法，得如是智，聖慧明達，分別曉了，以正盡苦。
世尊！智慧長老上尊比丘，為諸梵行者愛敬尊重。
^n12^m20e復次，世尊！長老比丘諸漏已盡，無復有結，心解脫、慧解脫，於現法中自知自覺，自作證成就遊：
生已盡，梵行已立，所作已辦，不更受有，知如真。
世尊！漏盡長老上尊比丘，為諸梵行者愛敬尊重。
^n13^m21世尊！長老比丘若成就此五法，為諸梵行者愛敬尊重。」
^m22世尊問曰：「白淨！若長老比丘無此五法，當以何義使諸梵行者愛敬尊重？」
^m23尊者白淨白曰：「世尊！若長老比丘無此五法者，更無餘事使諸梵行愛敬尊重。
唯以老耄、頭白、齒落，盛壯日衰，身曲腳戾，體重氣上，拄杖而行，肌縮皮緩，皺如麻子，諸根毀熟，顏色醜惡，彼因此故，使諸梵行愛敬尊重。」
^n14^m24世尊告曰：「如是！如是！若長老比丘無此五法，更無餘事使諸梵行愛敬尊重，唯以老耄、頭白、齒落，盛壯日衰，身曲腳戾，體重氣上，拄杖而行，肌縮皮緩，皺如麻子，諸根毀熟，顏色醜惡，彼因此故，使諸梵行愛敬尊重。
^n15^m25白淨！舍梨子比丘有此五法，汝等應當愛敬尊重。所以者何？
^m26a白淨！舍梨子比丘修習禁戒，守護從解脫，又復善攝威儀禮節，見纖芥罪，常懷畏怖，受持學戒。
^m26b復次，白淨！舍梨子比丘廣學多聞，守持不忘，積聚博聞。
所謂法者，初善、中善、竟亦善，有義有文，具足清淨，顯現梵行，如是諸法，廣學多聞，翫習至千，意所惟觀，明見深達。復次。
^n16^m26c復次，白淨！舍梨子比丘得四增上心，現法樂居，易不難得。
^m26d復次，白淨！舍梨子比丘修行智慧，觀興衰法，得如是智，聖慧明達，分別曉了，以正盡苦。
^m26e復次，白淨！舍梨子比丘諸漏已盡，無復有結，心解脫、慧解脫，於現法中自知自覺，自作證成就遊：
生已盡，梵行已立，所作已辦，不更受有，知如真。
^n17^m27白淨！舍梨子比丘成就此五法，汝等應共愛敬尊重。」
^m28佛說如是，尊者白淨及諸比丘聞佛所說，歡喜奉行。
^ck#m23〔智經〕^n1^m1我聞如是：
^m2一時，佛遊舍衛國，在勝林給孤獨園。
^m3爾時，牟利破羣㝹比丘捨戒罷道，黑齒比丘聞牟利破羣㝹比丘捨戒罷道，卽詣尊者舍梨子所，稽首禮足，卻坐一面。坐已，白曰：
「尊者舍梨子！當知牟利破羣㝹比丘捨戒罷道。」
^n2^m4尊者舍梨子曰：
「牟利破羣㝹比丘於此法中而愛樂耶？」
^m5黑齒比丘問曰：
「尊者舍梨子於此法中而愛樂耶？」
^m6尊者舍梨子答曰：
「黑齒！我於此法無有疑惑。」
^n3^m7黑齒比丘復問曰：
「尊者舍梨子於當來事復云何耶？」
^m8尊者舍梨子答曰：
「黑齒！我於來事亦無猶豫。」
^m9黑齒比丘聞如是已，卽從座起，往詣佛所，稽首作禮，卻坐一面，白曰：
「世尊！尊者舍梨子今自稱說得智：
生已盡，梵行已立，所作已辦，不更受有，知如真。」
^n4^m10世尊聞已，告一比丘：「汝往舍梨子所，語舍梨子：『世尊呼汝。』」
^m11一比丘受教已，卽從座起，禮佛而去，往詣尊者舍梨子所，白曰：
「世尊呼尊者舍梨子。」
^m12尊者舍梨子聞已，卽往詣佛，稽首作禮，卻坐一面。
^m13世尊問曰：「舍梨子！汝今實自稱說得智：
生已盡，梵行已立，所作已辦，不更受有，知如真耶？」
^n5^m14尊者舍梨子白曰：「世尊！不以此文，不以此句，我但說義。」
^m15世尊告曰：「舍梨子！族姓子隨其方便稱說，得智者卽說得智。」
^m16尊者舍梨子白曰：「世尊！我向已說，不以此文，不以此句，我但說義。」
^m17a世尊問曰：「舍梨子！若諸梵行來問汝言：
『尊者舍梨子！云何知？云何見？自稱說得智：
生已盡，梵行已立，所作已辦，不更受有，知如真耶？』舍梨子！
汝聞此已，當云何答？」
^n6^m17b尊者舍梨子白曰：「世尊！若諸梵行來問我言：
『尊者舍梨子！云何知？云何見？自稱說得智：
生已盡，梵行已立，所作已辦，不更受有，知如真？』世尊！
我聞此已，當如是答：
『諸賢！生者有因，此生因盡，知生因盡已，我自稱說得智：
生已盡，梵行已立，所作已辦，不更受有，知如真。』
世尊！若諸梵行來問如此，我當如是答。」
^n7^m17c世尊歎曰：「善哉！善哉！舍梨子！
若諸梵行來問如此，汝應如是答。
所以者何？如此說者，當知是義。」
^m18a世尊問曰：「舍梨子！若諸梵行來問汝言：
『尊者舍梨子！生者何因何緣？
為從何生？以何為本？』汝聞此已，當云何答？」
^n8^m18b尊者舍梨子白曰：「世尊！若諸梵行來問我言：
『尊者舍梨子！生者何因何緣？為從何生？以何為本？』世尊！
我聞此已，當如是答：
『諸賢！生者因有、緣有，從有而生，以有為本。』
世尊！若諸梵行來問如此，我當如是答。」
^n9^m18c世尊歎曰：「善哉！善哉！舍梨子！
若諸梵行來問如此，汝應如是答。
所以者何？如此說者，當知是義。」
^m19a世尊問曰：「舍梨子！若諸梵行來問汝言：
『尊者舍梨子！有者何因何緣？
為從何生？以何為本？』汝聞此已，當云何答？」
^n10^m19b尊者舍梨子白曰：「世尊！若諸梵行來問我言：
『尊者舍梨子！有者何因何緣？為從何生？以何為本？』世尊！
我聞此已，當如是答：
『諸賢！有者因受、緣受，從受而生，以受為本。』
世尊！若諸梵行來問如此，我當如是答。」
^n11^m19c世尊歎曰：「善哉！善哉！舍梨子！若諸梵行來問如此，應如是答。
所以者何？如此說者，當知是義。」
^m20a世尊問曰：「舍梨子！若諸梵行來問汝言：
『尊者舍梨子！受者何因何緣？
為從何生？以何為本？』汝聞此已，當云何答？」
^n12^m20b尊者舍梨子白曰：「世尊！若諸梵行來問我言：
『尊者舍梨子！受者何因何緣？為從何生？以何為本？』世尊！
我聞此已，當如是答：
『諸賢！受者因愛、緣愛，從愛而生，以愛為本。』
世尊！若諸梵行來問如此，我當如是答。」
^n13^m20c世尊歎曰：「善哉！善哉！舍梨子！
若諸梵行來問如此，汝應如是答。
所以者何？如此說者，當知是義。」
^m21a世尊問曰：「舍梨子！若諸梵行來問汝言：
『尊者舍梨子！云何為愛？』汝聞此已，當云何答？」
^n14^m21b尊者舍梨子白曰：「世尊！若諸梵行來問我言：
『尊者舍梨子！云何為愛？』世尊！
我聞此已，當如是答：
『諸賢！謂有三覺──樂覺、苦覺、不苦不樂覺，於中樂欲著者，是謂為愛。』
世尊！若諸梵行來問如此，我當如是答。」
^n15^m21c世尊歎曰：「善哉！善哉！舍梨子！
若諸梵行來問如此，汝應如是答。
所以者何？如此說者，當知是義。」
^m22a世尊問曰：「舍梨子！若諸梵行來問汝言：
『尊者舍梨子！云何知？
云何見？於三覺中無樂欲著？』汝聞此已，當云何答？」
^n16^m22b尊者舍梨子白曰：「世尊！若諸梵行來問我言：
『尊者舍梨子！云何知？
云何見？於三覺中無樂欲著？』世尊！
我聞此已，當如是答：
『諸賢！謂此三覺無常法、苦法、滅法；
無常法卽是苦，見苦已，便於三覺無樂欲著。』
世尊！若諸梵行來問如此，我當如是答。」
^n17^m22c世尊歎曰：「善哉！善哉！舍梨子！
若諸梵行來問如此，汝應如是答。
所以者何？如此說者，當知是義。」
^m23爾時，世尊告曰：「舍梨子！此說復有義可得略答。
舍梨子！復有何義，此說可得略答？
所覺所為，卽皆是苦，舍梨子！
是謂復有義此說可得略答。」
^n18^m24a世尊問曰：「舍梨子！若諸梵行來問汝言：
『尊者舍梨子！云何背不向自稱說得智：
生已盡，梵行已立，所作已辦，不更受有，知如真？』」
^m24b尊者舍梨子白曰：「世尊！若諸梵行來問我言：
『尊者舍梨子！云何背不向自稱說得智：
生已盡，梵行已立，所作已辦，不更受有，知如真？』世尊！
我聞此已，當如是答：
『諸賢！我自於內背而不向則諸愛盡，無驚無怖，無疑無惑，行如是守護；
如其守護已，不生不善漏。』
世尊！若諸梵行來問如此，我當如是答。」
^n19^m24c世尊歎曰：「善哉！善哉！舍梨子！
若諸梵行來問如此，汝應如是答。
所以者何？如此說者，當知是義。」
^m25世尊告曰：「舍梨子！復次有義，此說可得略答。
若諸結沙門所說，彼結非我有，行如是守護；
如其守護已，不生不善漏。
舍梨子！是謂復有義此說可得略答。」
^n20^m26世尊說如是已，卽從座起，入室燕坐。
^m27世尊入室不久，尊者舍梨子告諸比丘：
「諸賢！我始未作意，而世尊卒問此義，我作是念：
恐不能答。諸賢！我初說一義，便為世尊之所讚可，我復作是念：
若世尊一日一夜，以異文異句問我此義者，我能為世尊一日一夜，以異文異句而答此義。
若世尊二、三、四…至七日七夜，以異文異句問我此義者，我亦能為世尊二、三、四…至七日七夜，以異文異句而答此義。」
^n21^m28黑齒比丘聞尊者舍梨子說如是已，卽從座起，疾詣佛所，白世尊曰：
「世尊入室不久，尊者舍梨子所說至高，一向師子吼：
『諸賢！我始未作意，而世尊卒問此義，我作是念：
恐不能答。諸賢！我初說一義，便為世尊之所讚可，我復作是念：
若世尊一日一夜，以異文異句問我此義者，我能為世尊一日一夜，以異文異句而答此義。
諸賢！若世尊二、三、四…至七日七夜，以異文異句問我此義者，我亦能為世尊二、三、四…至七日七夜，以異文異句而答此義。』」
^n22^m29世尊告曰：「黑齒！如是！如是！若我一日一夜，以異文異句問舍梨子比丘此義者，舍梨子比丘必能為我一日一夜，以異文異句而答此義。
黑齒！若我二、三、四…至七日七夜，以異文異句問舍梨子比丘此義者，舍梨子比丘亦能為我二、三、四…至七日七夜，以異文異句而答此義。
所以者何？黑齒！舍梨子比丘深達法界故。」
^n23^m30佛說如是，尊者舍梨子及諸比丘聞佛所說，歡喜奉行。
^ck#m24〔師子吼經〕^n1^m1我聞如是：
^m2一時，佛遊舍衞國，在勝林給孤獨園。
^m3爾時，世尊與大比丘眾俱，於舍衛國而受夏坐，尊者舍梨子亦遊舍衛國而受夏坐。
於是，尊者舍梨子舍衛國受夏坐訖，過三月已，補治衣竟，攝衣持鉢，往詣佛所，稽首禮足，卻坐一面，白曰：
「世尊！我於舍衛國受夏坐訖，世尊！我欲遊行人間。」
^n2^m4世尊告曰：
「舍梨子！汝去隨所欲，諸未度者當令得度，諸未脫者當令得脫，諸未般涅槃者令得般涅槃。
舍梨子！汝去隨所欲。」
^m5於是，尊者舍梨子聞佛所說，善受善持，卽從座起稽首佛足，繞三匝而去。
還至己房，收舉床座，攝衣持鉢，卽便出去遊行人間。
^n3^m6尊者舍梨子去後不久，有一梵行在於佛前犯相違法，白世尊曰：
「今日尊者舍梨子輕慢我已，遊行人間。」
^m7世尊聞已，告一比丘：
「汝往舍梨子所，語舍梨子：
『世尊呼汝！汝去不久，有一梵行在於我前犯相違法，而作是語：
世尊！今日尊者舍梨子輕慢我已，遊行人間。』
」一比丘受教已，卽從座起，禮佛而去。
於是，尊者阿難住世尊後執拂侍佛。
^n4^m8一比丘去後不久，尊者阿難卽持戶鑰，遍至諸房，見諸比丘便作是語：
「善哉！諸尊！速詣講堂，今尊者舍梨子當在佛前而師子吼。
若尊者舍梨子所說甚深，息中之息，妙中之妙；
如是說者，諸尊及我得聞此已，當善誦習，當善受持。」
^n5^m9彼時，諸比丘聞尊者阿難語已，悉詣講堂。
^m10爾時，一比丘往詣尊者舍梨子所，白曰：
「世尊呼汝！汝去不久，有一梵行在於我前犯相違法，而作是語：
『世尊！今日尊者舍梨子輕慢我已，遊行人間。』」
^m11於是尊者舍梨子聞已，卽從座起便還詣佛，稽首禮足，卻坐一面。
^n6^m12佛便告曰：「舍梨子！汝去不久，有一梵行在於我前犯相違法，而作是語：
『世尊！今日尊者舍梨子輕慢我已，遊行人間。』
舍梨子！汝實輕慢一梵行已而遊人間耶？」
^n7^m13尊者舍梨子白曰：「世尊！若無身身念者，彼便輕慢於一梵行而遊人間。
世尊！我善有身身念，我當云何輕慢一梵行而遊人間？
^m14a世尊！猶截角牛，至忍溫良，善調善御，從村至村，從巷至巷，所遊行處，無所侵犯。
^n8^m14b世尊！我亦如是，心如截角牛，無結無怨，無恚無諍，極廣甚大，無量善修，遍滿一切世間成就遊。
世尊！若無身身念者，彼便輕慢於一梵行而遊人間。
世尊！我善有身身念，我當云何輕慢一梵行而遊人間？
^n9^m15a世尊！猶旃陀羅子而截兩手，其意至下，從村至村，從邑至邑，所遊行處，無所侵犯。
^m15b世尊！我亦如是，心如截手旃陀羅子，無結無怨，無恚無諍，極廣甚大，無量善修，遍滿一切世間成就遊。
世尊！若無身身念者，彼便輕慢於一梵行而遊人間。
世尊！我善有身身念，我當云何輕慢一梵行而遊人間？
^n10^m16a世尊！猶若如地，淨與不淨，大便、小便、涕、唾悉受，地不以此而有憎愛，不羞不慚，亦不愧恥。
^m16b世尊！我亦如是，心如彼地，無結無怨，無恚無諍，極廣甚大，無量善修，遍滿一切世間成就遊。
世尊！若無身身念者，彼便輕慢於一梵行而遊人間。
世尊！我善有身身念，我當云何輕慢一梵行而遊人間？
^n11^m17a世尊！猶若如水，淨與不淨，大便、小便、涕、唾悉洗，水不以此而有憎愛，不羞不慚，亦不愧恥。
^m17b世尊！我亦如是，心如彼水，無結無怨，無恚無諍，極廣甚大，無量善修，遍滿一切世間成就遊。
世尊！若無身身念者，彼便輕慢於一梵行而遊人間。
世尊！我善有身身念，我當云何輕慢一梵行而遊人間？
^n12^m18a世尊！猶若如火，淨與不淨，大便、小便、涕、唾悉燒，火不以此而有憎愛，不羞不慚，亦不愧恥。
^m18b世尊！我亦如是，心如彼火，無結無怨，無恚無諍，極廣甚大，無量善修，遍滿一切世間成就遊。
世尊！若無身身念者，彼便輕慢於一梵行而遊人間。
世尊！我善有身身念，我當云何輕慢一梵行而遊人間？
^n13^m19a世尊！猶若如風，淨與不淨，大便、小便、涕、唾悉吹，風不以此而有憎愛，不羞不慚，亦不愧恥。
^m19b世尊！我亦如是，心如彼風，無結無怨，無恚無諍，極廣甚大，無量善修，遍滿一切世間成就遊。
世尊！若無身身念者，彼便輕慢於一梵行而遊人間。
世尊！我善有身身念，我當云何輕慢一梵行而遊人間？
^n14^m20a世尊！猶如掃箒，淨與不淨，大便、小便、涕、唾悉掃，掃箒不以此而有憎愛，不羞不慚，亦不愧恥。
^m20b世尊！我亦如是，心如掃箒，無結無怨，無恚無諍，極廣甚大，無量善修，遍滿一切世間成就遊。
世尊！若無身身念者，彼便輕慢於一梵行而遊人間。
世尊！我善有身身念，我當云何輕慢一梵行而遊人間？
^n15^m21a世尊！猶晡旃尼，淨與不淨，大便、小便、涕、唾悉拭，晡旃尼不以此故而有憎愛，不羞不慚，亦不愧恥。
^m21b世尊！我亦如是，心如晡旃尼，無結無怨，無恚無諍，極廣甚大，無量善修，遍滿一切世間成就遊。
世尊！若無身身念者，彼便輕慢於一梵行而遊人間。
世尊！我善有身身念，我當云何輕慢一梵行而遊人間？
^n16^m22a世尊！猶如膏瓶處處裂破，盛滿膏已而著日中，漏遍漏津遍津，若有目人，來住一面，見此膏瓶處處裂破，盛滿膏已而著日中，漏遍漏津遍津。
^m22b世尊！我亦如是，常觀此身九孔不淨，漏遍漏津遍津。
世尊！若無身身念者，彼便輕慢於一梵行而遊人間。
世尊！我善有身身念，我當云何輕慢一梵行而遊人間？
^n17^m23a世尊！猶如有一自喜年少沐浴澡洗，熏以塗香著白淨衣，瓔珞自嚴，剃鬚治髮，頭冠華鬘。
若以三屍─死蛇、死狗及以死人，青瘀膖脹，極臭爛壞，不淨流漫，繫著咽頸，彼懷羞慚，極惡穢之。
^n18^m23b世尊！我亦如是，常觀此身臭處不淨，心懷羞慚，極惡穢之。
世尊！若無身身念者，彼便輕慢於一梵行而遊人間。
世尊！我善有身身念，我當云何輕慢一梵行而遊人間？」
^n19^m24於是，彼比丘卽從座起，稽首佛足，白世尊曰：
「悔過！世尊！自首！善逝！如愚、如癡、如不定、如不善。
所以者何？謂我以虛妄言誣謗清淨梵行舍梨子比丘。
世尊！我今悔過，願為受之，見已發露，後不更作。」
^n20^m25世尊告曰：「如是，比丘！汝實如愚、如癡、如不定、如不善。
所以者何？謂汝以虛妄言空無真實，誣謗清淨梵行舍梨子比丘。
汝能悔過，見已發露，後不更作；
若有悔過，見已發露，後不更作者，如是長養於聖法、律則不衰退。」
^n21^m26於是佛告尊者舍梨子：「汝速受彼癡人悔過，莫令彼比丘卽於汝前頭破七分。」
尊者舍梨子卽為哀愍彼比丘故，便受悔過。
^m27佛說如是，尊者舍梨子及諸比丘聞佛所說，歡喜奉行。
^ck#m25〔水喻經〕^n1^m1我聞如是：
^m2一時，佛遊舍衞國，在勝林給孤獨園。
^m3爾時，尊者舍梨子告諸比丘：
「諸賢！我今為汝說五除惱法，諦聽！諦聽！善思念之。」
^m4彼諸比丘受教而聽。
^m5a尊者舍梨子言：「云何為五？諸賢！或有一人身不淨行，口淨行；
若慧者見，設生恚惱，應當除之。
^n2^m5b復次，諸賢！或有一人口不淨行，身淨行；
若慧者見，設生恚惱，應當除之。
^m5c復次，諸賢！或有一人身不淨行，口不淨行，心少有淨；
若慧者見，設生恚惱，應當除之。
^m5d復次，諸賢！或有一人身不淨行，口、意不淨行；
若慧者見，設生恚惱，應當除之。
^n3^m5e復次，諸賢！或有一人身淨行，口、意淨行；
若慧者見，設生恚惱，應當除之。
^m6a諸賢！或有一人身不淨行，口淨行；
若慧者見，設生恚惱，當云何除？
諸賢！猶如阿練若比丘持糞掃衣，見糞聚中所棄弊衣，或大便汙或小便、涕、唾及餘不淨之所染汙，見已，左手執之，右手舒張；
若非大便、小便、涕、唾及餘不淨之所汙處，又不穿者，便裂取之。
如是，諸賢！或有一人身不淨行，口淨行，莫念彼身不淨行也，但當念彼口之淨行。
若慧者見，設生恚惱，應如是除。
^n4^m6b諸賢！或有一人口不淨行，身淨行；
若慧者見，設生恚惱，當云何除？
諸賢！猶村外不遠，有深水池，藁草所覆。
若有人來，熱極煩悶，飢渴頓乏，風熱所逼，彼至池已，脫衣置岸，便入池中，兩手披藁，恣意快浴，除熱煩悶，飢渴頓乏。
如是，諸賢！或有一人口不淨行，身有淨行，莫念彼口不淨行，但當念彼身之淨行。
若慧者見，設生恚惱，應如是除。
^n5^m6c諸賢！或有一人身不淨行，口不淨行，心少有淨；
若慧者見，設生恚惱，當云何除？
諸賢！猶四衢道，有牛跡水。
若有人來，熱極煩悶，飢渴頓乏，風熱所逼，彼作是念：
此四衢道牛跡少水，我若以手以葉取者，則擾渾濁，不得除我熱極煩悶、飢渴頓乏，我寧可跪，手膝拍地，以口飲水。
彼卽長跪，手膝拍地，以口飲水，彼卽得除熱極煩悶、飢渴頓乏。
如是，諸賢！或有一人身不淨行，口不淨行，心少有淨，莫得念彼身不淨行，口不淨行，但當念彼心少有淨。
諸賢！若慧者見，設生恚惱，應如是除。
^n6^m6d諸賢！或有一人身不淨行，口、意不淨行；
若慧者見，設生恚惱，當云何除？
諸賢！猶如有人遠涉長路，中道得病，極困委頓，獨無伴侶，後村轉遠，而前村未至。
若有人來住一面，見此行人遠涉長路，中道得病，極困委頓，獨無伴侶，後村轉遠，而前村未至。
彼若得侍人，從迥野中，將至村邑，與妙湯藥，餔養美食，好瞻視者，如是此人病必得差，謂彼人於此病人，極有哀愍慈念之心。
如是，諸賢！或有一人身不淨行，口、意不淨行；
若慧者見，便作是念：
此賢身不淨行，口、意不淨行，莫令此賢因身不淨行，口、意不淨行，身壞命終，趣至惡處，生地獄中。
若此賢得善知識者，捨身不淨行，修身淨行；
捨口、意不淨行，修口、意淨行。
如是，此賢因身淨行，口、意淨行，身壞命終，必至善處，乃生天上，謂彼賢為此賢極有哀愍慈念之心。
若慧者見，設生恚惱，應如是除。
^n7^m6e諸賢！或有一人身淨行，口、意淨行；
若慧者見，設生恚惱，當云何除？
諸賢！猶村外不遠，有好池水，既清且美，其淵平滿，翠草被岸，華樹四周。
若有人來，熱極煩悶，飢渴頓乏，風熱所逼，彼至池已，脫衣置岸，便入池中，恣意快浴，除熱煩悶、飢渴頓乏。
如是，諸賢！或有一人身淨行，口、意淨行，常當念彼身之淨行，口、意淨行。
若慧者見，設生恚惱，應如是除。
^n8^m7諸賢！我向所說五除惱法者，因此故說。」
^m8尊者舍梨子所說如是，諸比丘聞已，歡喜奉行。
^ck#m26〔瞿尼師經〕^n1^m1我聞如是：
^m2一時，佛遊王舍城，在竹林迦蘭哆園。
^m3爾時，瞿尼師比丘亦遊王舍城，在無事室，調笑、憍慠，躁擾、喜忘，心如獼猴。
瞿尼師比丘為少緣故，至王舍城。
^m4是時尊者舍梨子與比丘眾俱，中食已後，因小事故，集在講堂。
瞿尼師比丘於王舍城所作已訖，往詣講堂。
^n2^m5尊者舍梨子遙見瞿尼師來已，因瞿尼師告諸比丘：
「諸賢！無事比丘行於無事，當學敬重而隨順觀。
諸賢！若無事比丘行於無事，多不敬重，不隨順觀者，則致比丘訶數詰責：
『此賢無事，何為行無事？
所以者何？此賢無事，行於無事，多不敬重，不隨順觀。』
若至眾中，亦致比丘訶數詰責。
是故，諸賢！無事比丘行於無事，當學敬重，令隨順觀。
^n3^m6諸賢！無事比丘行於無事，當學不調笑而不躁擾。
諸賢！若無事比丘行於無事，多行調笑而躁擾者，則致比丘訶數詰責：
『此賢無事，何為行無事？
所以者何？此賢無事，行於無事，多行調笑及於躁擾。』
若至眾中，亦致比丘訶數詰責。
是故，諸賢！無事比丘行於無事，當學不調笑，令不躁擾。
^n4^m7諸賢！無事比丘行於無事，當學不畜生論。
諸賢！若無事比丘行於無事，多畜生論者，則致比丘訶數詰責：
『此賢無事，何為行無事？
所以者何？此賢無事，行於無事，多畜生論。』
若至眾中，亦致比丘訶數詰責。
是故，諸賢！無事比丘行於無事，當學不畜生論。
^n5^m8諸賢！
無事比丘行於無事，當學不憍慠及少言說。
諸賢！若無事比丘行於無事，多行憍慠，多言說者，則致比丘訶數詰責：
『此賢無事，何為行無事？
所以者何？此賢無事，行於無事，多行憍慠及多言說。』
若至眾中，亦致比丘訶數詰責。
是故，諸賢！無事比丘行於無事，當學不憍慠及少言說。
^n6^m9諸賢！
無事比丘行於無事，當學護諸根。
諸賢！若無事比丘行於無事，多不護諸根者。則致比丘訶數詰責：
『此賢無事，何為行無事？
所以者何？此賢無事，行於無事，多不護諸根。』
若至眾中，亦致比丘訶數詰責。
是故，諸賢！無事比丘行於無事，當學護諸根。
^n7^m10諸賢！無事比丘行於無事，當學食知止足。
諸賢！若無事比丘行於無事，貪餘多食，不知足者，則致比丘訶數詰責：
『此賢無事，何為行無事？
所以者何？此賢無事，行於無事，貪餘多食，不知止足。』
若至眾中，亦致比丘訶數詰責。
是故，諸賢！無事比丘行於無事，當學食知止足。
^n8^m11諸賢！無事比丘行於無事，當學精進而不懈怠。
諸賢！若無事比丘行於無事，多不精進而懈怠者，則致比丘訶數詰責：
『此賢無事，何為行無事？
所以者何？此賢無事，行於無事，多不精進而反懈怠。』
若至眾中，亦致比丘訶數詰責。
是故，諸賢！無事比丘行於無事，當學精進而不懈怠。
^n9^m12諸賢！無事比丘行於無事，當學正念及正智也。
諸賢！若無事比丘行於無事，多無正念，無正智者，則致比丘訶數詰責：
『此賢無事，何為行無事？
所以者何？此賢無事，行於無事，多無正念及無正智。』
若至眾中，亦致比丘訶數詰責。
是故，諸賢！無事比丘行於無事，當學正念及正智也。
^n10^m13諸賢！無事比丘行於無事，當學知時及善時也，不早入村而行乞食，亦不晚出。
諸賢！若無事比丘行於無事，早入村邑而行乞食，又晚出者，則致比丘訶數詰責：
『此賢無事，何為行無事？
所以者何？此賢無事，行於無事，早入村邑而行乞食，又復晚出。』
若至眾中，亦致比丘訶數詰責。
是故，諸賢！無事比丘行於無事，當學知時及善時也。
^n11^m14諸賢！無事比丘行於無事，當學知坐及善坐也，不逼長老坐，為小比丘訶。
諸賢！若無事比丘行於無事，逼長老坐，為小比丘訶者，則致比丘訶數詰責：
『此賢無事，何為行無事？
所以者何？此賢無事，行於無事，逼長老坐，為小比丘訶。』
若至眾中，亦致比丘訶數詰責。
是故，諸賢！無事比丘行於無事，當學知坐及善坐也。
^n12^m15諸賢！無事比丘行於無事，當學共論律、阿毘曇。何以故？
諸賢！無事比丘行於無事時，或有來問律、阿毘曇。
諸賢！若無事比丘行於無事，不知答律、阿毘曇者，則致比丘訶數詰責：
『此賢無事，何為行無事？
所以者何？此賢無事，行於無事，不知答律及阿毘曇。』
若至眾中，亦致比丘訶數詰責。
是故，諸賢！無事比丘行於無事，當學共論律、阿毘曇。
^n13^m16諸賢！無事比丘行於無事，當學共論息解脫，離色至無色定。何以故？
諸賢！無事比丘行於無事時，或有來問息解脫，離色至無色定。
諸賢！若無事比丘行於無事，不知答息解脫，離色至無色定者，則致比丘訶數詰責：
『此賢無事，何為行無事？
所以者何？此賢無事，行於無事，不知答息解脫，離色至無色定。』
若至眾中，亦致比丘訶數詰責。
是故，諸賢！無事比丘行於無事，當學共論息解脫，離色至無色定。
^n14^m17諸賢！無事比丘行於無事，當學共論漏盡智通。何以故？
諸賢！無事比丘行於無事時，或有來問漏盡智通。
諸賢！若無事比丘行於無事，而不知答漏盡智通者，則致比丘訶數詰責：
『此賢無事，何為行無事？
所以者何？此賢無事，行於無事，而不知答漏盡智通。』
若至眾中，亦致比丘訶數詰責。
是故，諸賢！無事比丘行於無事，當學共論漏盡智通。」
^n15^m18是時，尊者大目揵連亦在眾中，尊者大目揵連白曰：
「尊者舍梨子！但無事比丘行於無事，應學如是法，非謂人間比丘耶？」
^m19尊者舍梨子答曰：「尊者大目揵連！無事比丘行於無事，尚學如是法，況復人間比丘耶？」
^n16^m20如是二尊更相稱說，讚歎善哉！
聞所說已，從座起去。
敬重、無調笑，不畜生論、慠，
護根、食知足，精進、正念智。
知時亦善坐，論律、阿毘曇，
及說息解脫，漏盡通亦然。
^ck#m27〔梵志陀然經〕^n1^m1我聞如是：
2. 一時，佛遊王舍城，在竹林迦蘭哆園，與大比丘眾俱，共受夏坐。
^m3爾時，尊者舍梨子在舍衛國亦受夏坐。
^m4是時，有一比丘於王舍城受夏坐訖，過三月已，補治衣竟，攝衣持鉢，從王舍城往舍衛國，住勝林給孤獨園。
彼一比丘往詣尊者舍梨子所，稽首禮足，卻坐一面。
^n2^m5尊者舍梨子問曰：
「賢者！從何處來？於何夏坐？」
^m6彼一比丘答曰：
「尊者舍梨子！我從王舍城來，在王舍城受夏坐。」
^m7a復問：「賢者！世尊在王舍城受夏坐，聖體康強，安快無病，起居輕便，氣力如常耶？」
^m7b答曰：「如是，尊者舍梨子！
世尊在王舍城受夏坐，聖體康強，安快無病，起居輕便，氣力如常。」
^n3^m8a復問：「賢者！比丘眾、比丘尼眾在王舍城受夏坐，聖體康強，安快無病，起居輕便，氣力如常，欲數見佛，樂聞法耶？」
^m8b答曰：「如是，尊者舍梨子！
比丘眾、比丘尼眾在王舍城受夏坐，聖體康強，安快無病，起居輕便，氣力如常，欲數見佛，盡樂聞法。」
^n4^m9a復問：「賢者！優婆塞眾、優婆夷眾住王舍城，身體康強，安快無病，起居輕便，氣力如常，欲數見佛，樂聞法耶？」
^m9b答曰：「如是，尊者舍梨子！
優婆塞眾、優婆夷眾住王舍城，身體康強，安快無病，起居輕便，氣力如常，欲數見佛，盡樂聞法。」
^n5^m10a復問：「賢者！若干異學沙門、梵志在王舍城受夏坐，身體康強，安快無病，起居輕便，氣力如常，欲數見佛，樂聞法耶？」
^m10b答曰：「如是，尊者舍梨子！
若干異學沙門、梵志在王舍城受夏坐，身體康強，安快無病，起居輕便，氣力如常，欲數見佛，盡樂聞法。」
^n6^m11復問：「賢者！在王舍城有一梵志，名曰陀然，是我昔日未出家友，賢者識耶？」
^m12答曰：「識之。」
^m13復問：「賢者！梵志陀然住王舍城，身體康強，安快無病，起居輕便，氣力如常，欲數見佛，樂聞法耶？」
^m14答曰：「尊者舍梨子！梵志陀然住王舍城，身體康強，安快無病，起居輕便，氣力如常，不欲見佛，不樂聞法。
所以者何？尊者舍梨子！
梵志陀然而不精進，犯於禁戒，彼依傍於王，欺誑梵志、居士；
依恃梵志、居士，欺誑於王。」
^n7^m15尊者舍梨子聞已，於舍衛國受夏坐訖，過三月已，補治衣竟，攝衣持鉢，從舍衛國往詣王舍城，住竹林迦蘭哆園。
^m16於是，尊者舍梨子過夜平旦，著衣持鉢，入王舍城，次行乞食。
乞食已，竟往至梵志陀然家。
^n8^m17是時，梵志陀然從其家出，至泉水邊苦治居民。
梵志陀然遙見尊者舍梨子來，從座而起，偏袒著衣，叉手向尊者舍梨子讚曰：
「善來！舍梨子！舍梨子久不來此。」
^n9^m18於是，梵志陀然敬心扶抱尊者舍梨子，將入家中，為敷好床，請使令坐。
尊者舍梨子卽坐其床，梵志陀然見尊者舍梨子坐已，執金澡罐，請尊者舍梨子食。
^m19尊者舍梨子曰：「止！止！陀然！但心喜足。」
^n10^m20梵志陀然復再三請食，尊者舍梨子亦再三語曰：
「止！止！陀然！但心喜足。」
^m21是時，梵志陀然問曰：「舍梨子！何故入如是家而不肯食？」
^m22答曰：「陀然！汝不精進，犯於禁戒，依傍於王，欺誑梵志、居士；
依傍梵志、居士，欺誑於王。」
^m23梵志陀然答曰：「舍梨子！當知我今在家，以家業為事，我應自安隱，供養父母，瞻視妻子，供給奴婢，當輸王租，祠祀諸天，祭餟先祖及布施沙門、梵志，為後生天而得長壽，得樂果報故。
舍梨子！是一切事不可得廢，一向從法。」
^n11^m24a於是，尊者舍梨子告曰：
「陀然！我今問汝，隨所解答。
梵志陀然！於意云何？若使有人為父母故而行作惡，因行惡故，身壞命終趣至惡處，生地獄中。
生地獄已，獄卒執捉，極苦治時，彼向獄卒而作是語：
『獄卒！當知：莫苦治我。
所以者何？我為父母故而行作惡。』云何陀然！
彼人可得從地獄卒脫此苦耶？」
^m24b答曰：「不也。」
^n12^m25a復問：「陀然！於意云何？若復有人為妻子故而行作惡，因行惡故，身壞命終趣至惡處，生地獄中。
生地獄已，獄卒執捉，極苦治時，彼向獄卒而作是語：
『獄卒！當知：莫苦治我。
所以者何？我為妻子故而行作惡。』云何陀然！
彼人可得從地獄卒脫此苦耶？」
^m25b答曰：「不也。」
^n13^m26a復問：「陀然！於意云何？若復有人為奴婢故，而行作惡，因行惡故，身壞命終趣至惡處，生地獄中。
生地獄已，獄卒執捉，極苦治時，彼向獄卒而作是語：
『獄卒！當知：莫苦治我。
所以者何？我為奴婢故而行作惡。』云何陀然！
彼人可得從地獄卒脫此苦耶？」
^m26b答曰：「不也。」
^n14^m27a復問：「陀然！於意云何？若復有人為王、為天、為先祖、為沙門、梵志故，而行作惡，因行惡故，身壞命終趣至惡處，生地獄中。
生地獄已，獄卒執捉，極苦治時，彼向獄卒而作是語：
『獄卒！當知：莫苦治我。
所以者何？我為王、為天、為先祖、為沙門、梵志故，而行作惡。』
云何陀然！彼人可得從地獄卒脫此苦耶？」
^m27b答曰：「不也。」
^n15^m28「陀然！族姓子可得如法、如業、如功德得錢財，尊重奉敬孝養父母，行福德業，不作惡業。
陀然！若族姓子如法、如業、如功德得錢財，尊重奉敬孝養父母，行福德業，不作惡業者，彼便為父母之所愛念，而作是言：
『令汝強健，壽考無窮。
所以者何？我由汝故，安隱快樂。』
陀然！若有人極為父母所愛念者，其德日進，終無衰退。
^n16^m29陀然！族姓子可得如法、如業、如功德得錢財，愛念妻子，供給瞻視，行福德業，不作惡業。
陀然！若族姓子如法、如業、如功德得錢財，愛念妻子，供給瞻視，行福德業，不作惡業者，彼便為妻子之所尊重，而作是言：
『願尊強健，壽考無窮。
所以者何？我由尊故，安隱快樂。』
陀然！若有人極為妻子所尊重者，其德日進，終無衰退。
^n17^m30陀然！族姓子可得如法、如業、如功德得錢財，愍傷奴婢，給恤瞻視，行福德業，不作惡業。
陀然！若族姓子如法、如業、如功德得錢財，愍傷奴婢，給恤瞻視，行福德業，不作惡業者，彼便為奴婢之所尊重，而作是言：
『願令大家強健，壽考無窮。
所以者何？由大家故，我得安隱。』
陀然！若有人極為奴婢所尊重者，其德日進，終無衰退。
^n18^m31陀然！族姓子可得如法、如業、如功德得錢財，尊重供養沙門、梵志，行福德業，不作惡業。
陀然！若族姓子如法、如業、如功德得錢財，尊重供養沙門、梵志，行福德業，不作惡業者，彼便極為沙門、梵志之所愛念，而作是言：
『令施主強健，壽考無窮。
所以者何？我由施主故，得安隱快樂。』
陀然！若有人極為沙門、梵志所愛念者，其德日進，終無衰退。」
^n19^m32於是，梵志陀然卽從座起，偏袒著衣，叉手向尊者舍梨子白曰：
「舍梨子！我有愛婦，名曰端正，我惑彼故，而為放逸，大作罪業。
舍梨子！我從今日始，捨端正婦，自歸尊者舍梨子。」
^m33尊者舍梨子答曰：「陀然！汝莫歸我，我所歸佛汝應自歸。」
^n20^m34梵志陀然白曰：「尊者舍梨子！我從今日自歸於佛、法及比丘眾，唯願尊者舍梨子受我為佛優婆塞！
終身自歸，乃至命盡。」
^m35於是，尊者舍梨子為梵志陀然說法，勸發渴仰，成就歡喜。
無量方便為彼說法，勸發渴仰，成就歡喜已，從座起去，遊王舍城。
住經數日，攝衣持鉢，從王舍城出，往詣南山，住南山村北尸攝惒林中。
^n21^m36彼時，有一比丘遊王舍城，住經數日，攝衣持鉢，從王舍城出，亦至南山，住南山村北尸攝惒林中。
於是，彼一比丘往詣尊者舍梨子所，稽首禮足，卻坐一面。
^m37尊者舍梨子問曰：「賢者從何處來？何處遊行？」
^m38比丘答曰：「尊者舍梨子！
我從王舍城來，遊行王舍城。」
^n22^m39復問：「賢者！知王舍城有一梵志，名曰陀然，是我昔日未出家友耶？」
^m40答曰：「知也。」
^m41復問：「賢者！梵志陀然住王舍城，身體康強，安快無病，起居輕便，氣力如常，欲數見佛，樂聞法耶？」
^m42答曰：「尊者舍梨子！梵志陀然欲數見佛，欲數聞法，但不安快，氣力轉衰。
所以者何？尊者舍梨子！
梵志陀然今者疾病，極困危篤，或能因此而至命終。」
^n23^m43尊者舍梨子聞是語已，卽攝衣持鉢，從南山出，至王舍城，住竹林迦蘭哆園。
於是，尊者舍梨子過夜平旦，著衣持鉢，往詣梵志陀然家。
^m44梵志陀然遙見尊者舍梨子來，見已便欲從床而起。
^n24^m45尊者舍梨子見梵志陀然欲從床起，便止彼曰：
「梵志陀然！汝臥而起，更有餘床，我自別坐。」
^m46於是，尊者舍梨子卽坐其床。坐已，問曰：
「陀然！所患今者何似？
飲食多少？疾苦轉損，不至增耶？」
^m47陀然答曰：「所患至困，飲食不進，疾苦但增而不覺損。
尊者舍梨子！猶如力士以利刀刺頭，但生極苦，我今頭痛亦復如是。
尊者舍梨子！猶如力士以緊索繩而纏絡頭，但生極苦，我今頭痛亦復如是。
尊者舍梨子！猶屠牛兒而以利刀破於牛腹，但生極苦，我今腹痛亦復如是。
尊者舍梨子！猶兩力士捉一羸人在火上炙，但生極苦，我今身痛，舉體生苦，但增不減，亦復如是。」
^n25^m48a尊者舍梨子告曰：「陀然！我今問汝，隨所解答。
梵志陀然！於意云何？地獄、畜生，何者為勝？」
^m48b陀然答曰：「畜生勝也。」
^m49a復問：「陀然！畜生、餓鬼，何者為勝？」
^m49b陀然答曰：「餓鬼勝也。」
^n26^m50a復問：「陀然！餓鬼比人，何者為勝？」
^m50b陀然答曰：「人為勝也。」
^m51a復問：「陀然！人、四王天，何者為勝？」
^m51b陀然答曰：「四王天勝。」
^m52a復問：「陀然！四王天、三十三天，何者為勝？」
^m52b陀然答曰：「三十三天勝。」
^n27^m53a復問：「陀然！三十三天、㷿摩天，何者為勝？」
^m53b陀然答曰：「㷿摩天勝。」
^m54a復問：「陀然！㷿摩天、兜率陀天，何者為勝？」
^m54b陀然答曰：「兜率陀天勝。」
^m55a復問：「陀然！兜率陀天、化樂天，何者為勝？」
^m55b陀然答曰：「化樂天勝。」
^n28^m56a復問：「陀然！化樂天、他化樂天，何者為勝？」
^m56b陀然答曰：「他化樂天勝。」
^m57a復問：「陀然！他化樂天、梵天，何者為勝？」
^m57b陀然答曰：「梵天最勝，梵天最勝。」
^m58尊者舍梨子告曰：「陀然！世尊、知、見、如來、無所著、等正覺說四梵室，謂族姓男、族姓女修習多修習，斷欲、捨欲念，身壞命終，生梵天中。云何為四？
陀然！多聞聖弟子心與慈俱，遍滿一方成就遊。
如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。
如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。
是謂，陀然！世尊、知、見、如來、無所著、等正覺說四梵室，謂族姓男、族姓女修習多修習，斷欲、捨欲念，身壞命終，生梵天中。」
^n29^m59於是，尊者舍梨子教化陀然，為說梵天法已，從座起去。
尊者舍梨子從王舍城出，未至竹林迦蘭哆園，於其中間，梵志陀然修習四梵室，斷欲、捨欲念，身壞命終，生梵天中。
^n30^m60是時，世尊無量大眾前後圍繞而為說法。
世尊遙見尊者舍梨子來，告諸比丘：
「舍梨子比丘聰慧、速慧、捷慧、利慧、廣慧、深慧、出要慧、明達慧、辯才慧，舍梨子比丘成就實慧，此舍梨子比丘教化梵志陀然，為說梵天法來，若復上化者，速知法如法。」
^n31^m61於是，尊者舍梨子往詣佛所，稽首禮足，卻坐一面。
^m62世尊告曰：「舍梨子！汝何以不教梵志陀然過梵天法，若上化者，速知法如法？」
^m63尊者舍梨子白曰：「世尊！彼諸梵志長夜愛著梵天，樂於梵天，究竟梵天，是尊梵天，實有梵天，為我梵天，是故，世尊！我如是應。」
^n32^m64佛說如是，尊者舍梨子及無量百千眾聞佛所說，歡喜奉行。
^ck#m28〔教化病經〕^n1^m1我聞如是：
^m2一時，佛遊舍衞國，在勝林給孤獨園。
^m3爾時，長者給孤獨疾病危篤。
於是，長者給孤獨告一使人：
「汝往詣佛，為我稽首禮世尊足，問訊世尊：
聖體康強，安快無病，起居輕便，氣力如常耶？作如是語：
『長者給孤獨稽首佛足，問訊世尊，聖體康強，安快無病，起居輕便，氣力如常耶？』
汝既為我問訊佛已，往詣尊者舍梨子所，為我稽首禮彼足已，問訊尊者：
聖體康強，安快無病，起居輕便，氣力如常不？作如是語：
『長者給孤獨稽首尊者舍梨子足，問訊尊者，聖體康強，安快無病，起居輕便，氣力如常不？尊者舍梨子！
長者給孤獨疾病極困，今至危篤，長者給孤獨至心欲見尊者舍梨子，然體至羸乏，無力可來詣尊者舍梨子所。
善哉！尊者舍梨子！為慈愍故，願往至長者給孤獨家。』」
^n2^m4於是，使人受長者給孤獨教已，往詣佛所，稽首禮足，卻住一面，白曰：
「世尊！長者給孤獨稽首佛足，問訊世尊：
『聖體康強，安快無病，起居輕便，氣力如常耶？』」
^n3^m5爾時，世尊告使人曰：
「令長者給孤獨安隱快樂，令天及人、阿修羅、揵塔惒、羅剎及餘種種身安隱快樂。」
^m6於是，使人聞佛所說，善受善持，稽首佛足，繞三匝而去，往詣尊者舍梨子所，稽首佛足，卻坐一面，白曰：
「尊者舍梨子！長者給孤獨稽首尊者舍梨子足，問訊尊者：
『聖體康強，安快無病，起居輕便，氣力如常不？』尊者舍梨子！
長者給孤獨疾病極困，今至危篤，長者給孤獨至心欲見尊者舍梨子，然體至羸乏，無力可來詣尊者舍梨子所。
善哉！尊者舍梨子！為慈愍故，往詣長者給孤獨家。」
^n4^m7尊者舍梨子卽為彼故，默然而受。
^m8於是，使人知尊者舍梨子默然受已，卽從座起，稽首作禮，繞三匝而去。
^m9尊者舍梨子過夜平旦，著衣持鉢，往詣長者給孤獨家。
長者給孤獨遙見尊者舍梨子來，見已，便欲從床而起。
^n5^m10尊者舍梨子見彼長者欲從床起，便止彼曰：
「長者莫起！長者莫起！更有餘床，我自別坐。」
^m11尊者舍梨子卽坐其床，坐已，問曰：
「長者所患今復何似？飲食多少？疾苦轉損，不至增耶？」
^m12長者答曰：「所患至困，飲食不進，疾苦但增而不覺損。」
^n6^m13a尊者舍梨子告曰：「長者莫怖！長者莫怖！
所以者何？若愚癡凡夫成就不信，身壞命終，趣至惡處，生地獄中；
長者今日無有不信，唯有上信。
長者因上信故，或滅苦痛，生極快樂；
因上信故，或得斯陀含果，或阿那含果，長者本已得須陀洹。
^n7^m13b長者莫怖！長者莫怖！所以者何？若愚癡凡夫因惡戒故，身壞命終，趣至惡處，生地獄中；
長者無有惡戒，唯有善戒。
長者因善戒故，或滅苦痛，生極快樂；
因善戒故，或得斯陀含果，或阿那含果，長者本已得須陀洹。
^n8^m13c長者莫怖！長者莫怖！所以者何？若愚癡凡夫因不多聞，身壞命終，趣至惡處，生地獄中；
長者無不多聞，唯有多聞。
長者因多聞故，或滅苦痛，生極快樂；
因多聞故，或得斯陀含果，或阿那含果，長者本已得須陀洹。
^n9^m13d長者莫怖！長者莫怖！所以者何？若愚癡凡夫因慳貪故，身壞命終，趣至惡處，生地獄中；
長者無有慳貪，唯有惠施。
長者因惠施故，或滅苦痛，生極快樂；
因惠施故，或得斯陀含果，或阿那含果，長者本已得須陀洹。
^n10^m13e長者莫怖！長者莫怖！所以者何？若愚癡凡夫因惡慧故，身壞命終，趣至惡處，生地獄中；
長者無有惡慧，唯有善慧。
長者因善慧故，或滅苦痛，生極快樂；
因善慧故，或得斯陀含果，或阿那含果，長者本已得須陀洹。
^n11^m13f長者莫怖！長者莫怖！所以者何？若愚癡凡夫因邪見故，身壞命終，趣至惡處，生地獄中；
長者無有邪見，唯有正見。
長者因正見故，或滅苦痛，生極快樂；
因正見故，或得斯陀含果，或阿那含果，長者本已得須陀洹。
^n12^m13g長者莫怖！長者莫怖！所以者何？若愚癡凡夫因邪志故，身壞命終，趣至惡處，生地獄中；
長者無有邪志，唯有正志。
長者因正志故，或滅苦痛，生極快樂；
因正志故，或得斯陀含果，或阿那含果，長者本已得須陀洹。
^n13^m13h長者莫怖！長者莫怖！所以者何？若愚癡凡夫因邪解故，身壞命終，趣至惡處，生地獄中；
長者無有邪解，唯有正解。
長者因正解故，或滅苦痛，生極快樂；
因正解故，或得斯陀含果，或阿那含果，長者本已得須陀洹。
^n14^m13i長者莫怖！長者莫怖！所以者何？若愚癡凡夫因邪脫故，身壞命終，趣至惡處，生地獄中；
長者無有邪脫，唯有正脫。
長者因正脫故，或滅苦痛，生極快樂；
因正脫故，或得斯陀含果，或阿那含果，長者本已得須陀洹。
^n15^m13j長者莫怖！長者莫怖！所以者何？若愚癡凡夫因邪智故，身壞命終，趣至惡處，生地獄中；
長者無有邪智，唯有正智。
長者因正智故，或滅苦痛，生極快樂；
因正智故，或得斯陀含果，或阿那含果，長者本已得須陀洹。」
^n16^m14於是，長者病卽得差，平復如故，從臥起坐，歎尊者舍梨子曰：
「善哉！善哉！為病說法，甚奇！
甚特！尊者舍梨子！我聞教化病法，苦痛卽滅，生極快樂。
尊者舍梨子！我今病差，平復如故。
^n17^m15尊者舍梨子！我往昔時，少有所為，至王舍城寄宿一長者家。
時，彼長者明當飯佛及比丘眾。時，彼長者過夜向曉，教敕兒孫、奴使、眷屬：
『汝等早起，當共嚴辦。』
彼各受教，共設廚宰，供辦餚饌、種種腆美，長者躬自敷置高座，無量嚴飾。
^n18^m16尊者舍梨子！我既見已，便作是念：
今此長者為婚姻事？為迎婦節會？
為請國王？為呼大臣？為作齋會施設大施耶？
^m17尊者舍梨子！我既念已，便問長者：
『汝為婚姻事？為迎婦節會？
為請國王？為呼大臣？為作齋會施設大施耶？』
時，彼長者而答我曰：『吾無婚姻事，亦不迎婦，不為節會，不請國王及呼大臣，但為齋會施設大施，明當飯佛及比丘眾。』
^n19^m18尊者舍梨子！我未曾聞佛名，聞已舉身毛竪，卽復問曰：
『長者說佛，何名為佛？』
時，彼長者而答我曰：『君不聞乎？
有釋種子捨釋宗族，剃除鬚髮，著袈裟衣，至信、捨家、無家、學道，得無上等正覺，是名為佛。』
^m19我復問曰：『長者說眾，何名為眾？』
時，彼長者復答我曰：『有若干姓異名族，剃除鬚髮，著袈裟衣，至信、捨家、無家、從佛學道，是名為眾。
此佛及眾，吾之所請。』
^n20^m20尊者舍梨子！我復問彼長者曰：
『世尊於今為在何處？我欲往見。』
時，彼長者復答我曰：『世尊今在此王舍城竹林迦蘭哆園，欲往隨意。』
^m21尊者舍梨子！我作是念：
若速曉者，疾往見佛。
尊者舍梨子！我時至心欲往見佛，卽於其夜生晝明想，便從長者家出，往至城息門。
是時，城息門中有二直士，一直初夜，外客使入，不令有礙；
一直後夜，若客使出，亦不作礙。
^n21^m22尊者舍梨子！我復作是念：
夜尚未曉，所以者何？城息門中有二直士，一直初夜，外客使入，不令有礙；
一直後夜，若客使出，亦不作礙。
尊者舍梨子！出城息門，出外不久，明滅還暗。
^n22^m23尊者舍梨子！我便恐怖，舉身毛竪：
『莫令人、非人來觸嬈我！』
^m24時，城息門而有一天，從王舍城至竹林迦蘭哆園，光明普照，來語我言：
『長者莫怖！長者莫怖！
所以者何？我本前世是汝朋友，名密器，年少極相愛念。
長者！我本昔時往詣尊者大目揵連所，稽首禮足，卻坐一面。
尊者大目揵連為我說法，勸發渴仰，成就歡喜。
無量方便為我說法，勸發渴仰，成就歡喜已，賜三自歸，見授五戒。
長者！我因三歸，受持五戒，身壞命終，生四天王天住此城息門中。
長者速去！長者速去！去實勝住。』
^n23^m25彼天勸我而說頌曰：得馬百臣女，車百滿珍寶；往詣佛一步，不當十六分。
白象百最上，金銀鞍勒被；往詣佛一步，不當十六分。
女百色端正，瓔珞花嚴身；往詣佛一步，不當十六分。
轉輪王所敬，玉女寶第一；往詣佛一步，不當十六分。
^m26天說頌已，而復勸曰：『長者速去！長者速去！去實勝住。』
^n24^m27尊者舍梨子！我復作是念：
佛尊祐德，法及比丘眾亦尊祐德。
所以者何？乃至於天，亦欲使見。
^m28尊者舍梨子！我因此光明往至竹林迦蘭哆園。
^m29爾時，世尊夜其向旦，從禪室出，露地經行而待於我。
^m30尊者舍梨子！我遙見佛端正姝好，猶星中月，光耀暐曄，晃若金山，相好具足，威神巍巍，諸根寂定，無有蔽礙，成就調御，息心靜默。
見已歡喜，前詣佛所，接足作禮，隨佛經行，以長者法說頌問訊：
世尊寐安隱，至竟眠快耶？如梵志滅度，以不染於欲，
捨離一切願，逮得至安隱，心除無煩熱，自樂歡喜眠。
^n25^m31於是，世尊卽便往至經行道頭，敷尼師檀，結跏趺坐。
^m32尊者舍梨子！我禮佛足，卻坐一面，世尊為我說法，勸發渴仰，成就歡喜。
無量方便為我說法，勸發渴仰，成就歡喜已，如諸佛法，先說端正法，聞者歡悅，謂：
說施、說戒、說生天法，毀呰欲為災患，生死為穢，稱歎無欲為妙道品白淨。
^n26^m33世尊為我說如是法已，佛知我有歡喜心、具足心、柔軟心、堪耐心、昇上心、一向心、無疑心，無蓋心，有能有力，堪受正法，謂如諸佛所說正要，世尊卽為我說苦、集、滅、道。
尊者舍梨子！我卽於坐中見四聖諦苦、集、滅、道，猶如白素易染為色，我亦如是，卽於坐中見四聖諦苦、集、滅、道。
^n27^m34尊者舍梨子！我已見法得法，覺白淨法，斷疑度惑，更無餘尊，不復從他，無有猶豫，已住果證，於世尊法得無所畏，卽從座起，為佛作禮：
『世尊！我今自歸於佛、法及比丘眾，唯願世尊受我為優婆塞！
從今日始，終身自歸，乃至命盡。』
^n28^m35尊者舍梨子！我卽叉手白曰：
『世尊！願受我請，於舍衛國而受夏坐及比丘眾！』
^m36時，佛問我：『汝名何等？舍衛國人呼汝云何？』
我卽答曰：『我名須達哆，以我供給諸孤獨者，是故舍衛國人呼我為給孤獨。』
^m37爾時，世尊復問我曰：『舍衛國中有房舍未？』
我復答曰：『舍衛國中無有房舍。』
^n29^m38爾時，世尊而告我曰：『長者當知，若有房舍，比丘可得往來，可得住止。』
我復白曰：『唯然，世尊！
我當如是為起房舍，比丘可得往來，於舍衛國可得住止，唯願世尊差一佐助！』
^m39爾時，世尊卽差尊者舍梨子，遣尊者舍梨子令見佐助。
^n30^m40我於爾時聞佛所說，善受善持，卽從座起，為佛作禮，繞三匝而去。
於王舍城所作已訖，與尊者舍梨子俱往至舍衛國。
不入舍衛城亦不歸家，便於城外周遍行地，為於何處往來極好，晝不喧鬧，夜則寂靜，無有蚊虻，亦無蠅蚤，不寒不熱，可立房舍施佛及眾？
^n31^m41尊者舍梨子！我時唯見童子勝園往來極好，晝不喧鬧，夜則寂靜，無有蚊虻，亦無蠅蚤，不寒不熱。
我見此已，便作是念：
唯此處好，可立房舍施佛及眾。
^m42尊者舍梨子！我於爾時入舍衛國，竟不還家，便先往詣童子勝所，白曰：
『童子！可賣此園持與我耶？』
^n32^m43爾時，童子便語我曰：『長者當知，吾不賣園。』
^m44如是，再三白曰：『童子！
可賣此園持與我耶？』
^m45爾時，童子亦復再三而語我曰：
『吾不賣園，至億億布滿。』
^m46我卽白曰：『童子今已決斷價數，但當取錢。』
^m47尊者舍梨子！我與童子或言斷價，或言不斷，大共訜訟，卽便俱往至舍衛國大決斷處判論此事。
^n33^m48時，舍衛國大決斷人語童子勝曰：
『童子已自決斷價數，但當取錢。』
^m49尊者舍梨子！我卽入舍衞國，還家取錢，以象馬車舉負輦載，出億億布地，少處未遍。
尊者舍梨子！我作是念：
當取何藏，不大不小，可此餘處持來布滿？
^m50時，童子勝便語我曰：『長者若悔，錢自相歸，園地還吾。』
我語童子：『實不悔也，但自思念：
當取何藏，不大不小，可此餘處持來滿耳？』
^n34^m51時，童子勝便作是念：佛必大尊，有大德祐；法及比丘眾亦必大尊，有大德祐。
所以者何？乃令長者施設大施，輕財乃爾，吾今寧可卽於此處造立門屋，施佛及眾。
^n35^m52時，童子勝便語我曰：『長者且止！莫復出錢布此處也，吾於此處造立門屋施佛及眾。』
^m53尊者舍梨子！我為慈愍故，卽以此處與童子勝。
^m54尊者舍梨子！我卽於此夏起十六大屋、六十拘絺，尊者舍梨子時見佐助。
^n36^m55然尊者舍梨子說教化病法，甚奇！
甚特！我聞此教化病法已，極重疾苦卽得除愈，生極快樂。
^m56尊者舍梨子！我今無病，極得安隱，願尊者舍梨子於此飯食！」
^m57時，尊者舍梨子默然受請。
^m58於是長者知尊者舍梨子默然受已，卽從座起，自行澡水，以極美淨妙種種豐饒食噉含消，手自斟酌，令得充滿。
^n37^m59食訖，舉器行澡水竟，敷一小床，別坐聽法。
^m60長者坐已，尊者舍梨子為彼說法，勸發渴仰，成就歡喜。
無量方便為彼說法，勸發渴仰，成就歡喜已，從座起去。
^m61是時，世尊無量大眾前後圍繞而為說法，世尊遙見尊者舍梨子來，告諸比丘：
「舍梨子比丘聰慧、速慧、捷慧、利慧、廣慧、深慧、出要慧、明達慧、辯才慧，舍梨子比丘成就實慧。
所以者何？我所略說四種須陀洹，舍梨子比丘為長者給孤獨十種廣說來。」
^n38^m62佛說如是，彼諸比丘聞佛所說，歡喜奉行。
^ck#m29〔大拘絺羅經〕^n1^m1我聞如是：
^m2一時，佛遊王舍城，在竹林迦蘭哆園。
^m3爾時，尊者舍梨子則於晡時從燕坐起，至尊者大拘絺羅所，共相問訊，卻坐一面。
^m4尊者舍梨子語尊者大拘絺羅：
「我欲有所問，聽我問耶？」
^m5尊者大拘絺羅答曰：
「尊者舍梨子！欲問便問，我聞已當思。」
^n2^m6尊者舍梨子問曰：
「賢者大拘絺羅！頗有事因此事，比丘成就見，得正見，於法得不壞淨，入正法耶？」
^m7答曰：「有也，尊者舍梨子！謂有比丘知不善、知不善根。
云何知不善？謂身惡行不善，口、意惡行不善，是謂知不善。
云何知不善根？謂貪不善根，恚、癡不善根，是謂知不善根。
尊者舍梨子！若有比丘如是知不善及不善根者，是謂比丘成就見，得正見，於法得不壞淨，入正法中。」
^n3^m8尊者舍梨子聞已，歎曰：
「善哉！善哉！賢者大拘絺羅。」
尊者舍梨子歎已，歡喜奉行。
^m9尊者舍梨子復問曰：
「賢者大拘絺羅！頗更有事因此事，比丘成就見，得正見，於法得不壞淨，入正法耶？」
^m10答曰：「有也，尊者舍梨子！
謂有比丘知善、知善根。
云何知善？謂身妙行善，口、意妙行善，是謂知善。
云何知善根？謂無貪善根，無恚、無癡善根，是謂知善根。
尊者舍梨子！若有比丘如是知善，知善根者，是謂比丘成就見，得正見，於法得不壞淨，入正法中。」
^n4^m11尊者舍梨子聞已，歎曰：
「善哉！善哉！賢者大拘絺羅。」
尊者舍梨子歎已，歡喜奉行。
^m12尊者舍梨子復問曰：「賢者大拘絺羅！頗更有事因此事，比丘成就見，得正見，於法得不壞淨，入正法耶？」
^m13答曰：「有也，尊者舍梨子！
謂有比丘知食如真，知食集、知食滅、知食滅道如真。
云何知食如真？謂有四食，一者摶食麁、細，二者更樂食，三者意思食，四者識食，是謂知食如真。
云何知食集如真？謂因愛便有食，是謂知食集如真。
云何知食滅如真？謂愛滅食便滅，是謂知食滅如真。
云何知食滅道如真？謂八支聖道，正見…乃至正定為八，是謂知食滅道如真。
尊者舍梨子！若有比丘如是知食如真，知食集、知食滅、知食滅道如真者，是謂比丘成就見，得正見，於法得不壞淨，入正法中。」
^n5^m14尊者舍梨子聞已，歎曰：
「善哉！善哉！賢者大拘絺羅。」
尊者舍梨子歎已，歡喜奉行。
^m15尊者舍梨子復問曰：「賢者大拘絺羅！頗更有事因此事，比丘成就見，得正見，於法得不壞淨，入正法耶？」
^m16答曰：「有也，尊者舍梨子！
謂有比丘知漏如真，知漏集、知漏滅、知漏滅道如真。
云何知漏如真？謂有三漏──
欲漏、有漏、無明漏，是謂知漏如真。
云何知漏集如真？謂因無明便有漏，是謂知漏集如真。
云何知漏滅如真？謂無明滅漏便滅，是謂知漏滅如真。
云何知漏滅道如真？謂八支聖道，正見…乃至正定為八，是謂知漏滅道如真。
尊者舍梨子！若有比丘如是知漏如真，知漏集、知漏滅、知漏滅道如真者，是謂比丘成就見，得正見，於法得不壞淨，入正法中。」
^n6^m17尊者舍梨子聞已，歎曰：
「善哉！善哉！賢者大拘絺羅。」
尊者舍梨子歎已，歡喜奉行。
^m18尊者舍梨子復問曰：「賢者大拘絺羅！頗更有事因此事，比丘成就見，得正見，於法得不壞淨，入正法耶？」
^m19答曰：「有也，尊者舍梨子！
謂有比丘知苦如真，知苦集、知苦滅、知苦滅道如真。
云何知苦如真？謂生苦、老苦、病苦、死苦、怨憎會苦、愛別離苦、所求不得苦、略五盛陰苦，是謂知苦如真。
云何知苦集如真？謂因老死便有苦，是謂知苦集如真。
云何知苦滅如真？謂老死滅苦便滅，是謂知苦滅如真。
云何知苦滅道如真？謂八支聖道，正見…乃至正定為八，是謂知苦滅道如真。
尊者舍梨子！若有比丘如是知苦如真，知苦集、知苦滅、知苦滅道如真者，是謂比丘成就見，得正見，於法得不壞淨，入正法中。」
^n7^m20尊者舍梨子聞已，歎曰：
「善哉！善哉！賢者大拘絺羅。」尊者舍梨子歎已，歡喜奉行。
^m21尊者舍梨子復問曰：「賢者大拘絺羅！頗更有事因此事，比丘成就見，得正見，於法得不壞淨，入正法耶？」
^m22答曰：「有也，尊者舍梨子！
謂有比丘知老死如真，知老死集、知老死滅、知老死滅道如真。
云何知老？謂彼老耄頭白齒落，盛壯日衰，身曲腳戾，體重氣上，拄杖而行，肌縮皮緩，皺如麻子，諸根毀熟，顏色醜惡，是名老也。
云何知死？謂彼眾生、彼彼眾生種類，命終無常，死喪散滅，壽盡破壞，命根閉塞，是名死也。
此說死前說老，是名老死，是謂知老死如真。
云何知老死集如真？謂因生便有老死，是謂知老死集如真。
云何知老死滅如真？謂生滅老死便滅，是謂知老死滅如真。
云何知老死滅道如真？謂八支聖道，正見…乃至正定為八，是謂知老死滅道如真。
尊者舍梨子！若有比丘如是知老死如真，知老死集、知老死滅、知老死滅道如真者，是謂比丘成就見，得正見，於法得不壞淨，入正法中。」
^n8^m23尊者舍梨子聞已，歎曰：
「善哉！善哉！賢者大拘絺羅。」
尊者舍梨子歎已，歡喜奉行。
^m24尊者舍梨子復問曰：「賢者大拘絺羅！頗更有事因此事，比丘成就見，得正見，於法得不壞淨，入正法耶？」
^m25答曰：「有也，尊者舍梨子！
謂有比丘知生如真，知生集、知生滅、知生滅道如真。
云何知生如真？謂彼眾生、彼彼眾生種類，生則生，出則出，成則成，興起五陰，已得命根，是謂知生如真。
云何知生集如真？謂因有便有生，是謂知生集如真。
云何知生滅如真？謂有滅生便滅，是謂知生滅如真。
云何知生滅道如真？謂八支聖道，正見…乃至正定為八，是謂知生滅道如真。
尊者舍梨子！若有比丘如是知生如真，知生集、知生滅、知生滅道如真者，是謂比丘成就見，得正見，於法得不壞淨，入正法中。」
^n9^m26尊者舍梨子聞已，歎曰：
「善哉！善哉！賢者大拘絺羅。」尊者舍梨子歎已，歡喜奉行。
^m27尊者舍梨子復問曰：「賢者大拘絺羅！頗更有事因此事，比丘成就見，得正見，於法得不壞淨，入正法耶？」
^m28答曰：「有也，尊者舍梨子！
謂有比丘知有如真，知有集、知有滅、知有滅道如真。
云何知有如真？謂有三有──
欲有、色有、無色有，是謂知有如真。
云何知有集如真？謂因受便有有，是謂知有集如真。
云何知有滅如真？謂受滅有便滅，是謂知有滅如真。
云何知有滅道如真？謂八支聖道，正見…乃至正定為八，是謂知有滅道如真。
尊者舍梨子！若有比丘如是知有如真，知有集、知有滅、知有滅道如真者，是謂比丘成就見，得正見，於法得不壞淨，入正法中。」
^n10^m29尊者舍梨子聞已，歎曰：
「善哉！善哉！賢者大拘絺羅。」
尊者舍梨子歎已，歡喜奉行。
^m30尊者舍梨子復問曰：「賢者大拘絺羅！頗更有事因此事，比丘成就見，得正見，於法得不壞淨，入正法耶？」
^m31答曰：「有也，尊者舍梨子！
謂有比丘知受如真，知受集、知受滅、知受滅道如真。
云何知受如真？謂有四受──
欲受、戒受、見受、我受，是謂知受如真。
云何知受集如真？謂因愛便有受，是謂知受集如真。
云何知受滅如真？謂愛滅受便滅，是謂知受滅如真。
云何知受滅道如真？謂八支聖道，正見…乃至正定為八，是謂知受滅道如真。
尊者舍梨子！若有比丘如是知受如真，知受集、知受滅、知受滅道如真者，是謂比丘成就見，得正見，於法得不壞淨，入正法中。」
^n11^m32尊者舍梨子聞已，歎曰：
「善哉！善哉！賢者大拘絺羅。」
尊者舍梨子歎已，歡喜奉行。
^m33尊者舍梨子復問曰：「賢者大拘絺羅！頗更有事因此事，比丘成就見，得正見，於法得不壞淨，入正法耶？」
^m34答曰：「有也，尊者舍梨子！
謂有比丘知愛如真，知愛集、知愛滅、知愛滅道如真。
云何知愛如真？謂有三愛──
欲愛、色愛、無色愛，是謂知愛如真。
云何知愛集如真？謂因覺便有愛，是謂知愛集如真。
云何知愛滅如真？謂覺滅愛便滅，是謂知愛滅如真。
云何知愛滅道如真？謂八支聖道，正見…乃至正定為八，是謂知愛滅道如真。
尊者舍梨子！若有比丘如是知愛如真，知愛集、知愛滅、知愛滅道如真者，是謂比丘成就見，得正見，於法得不壞淨，入正法中。」
^n12^m35尊者舍梨子聞已，歎曰：
「善哉！善哉！賢者大拘絺羅。」
尊者舍梨子歎已，歡喜奉行。
^m36尊者舍梨子復問曰：「賢者大拘絺羅！頗更有事因此事，比丘成就見，得正見，於法得不壞淨，入正法耶？」
^m37答曰：「有也，尊者舍梨子！
謂有比丘知覺如真，知覺集、知覺滅、知覺滅道如真。
云何知覺如真？謂有三覺──
樂覺、苦覺、不苦不樂覺，是謂知覺如真。
云何知覺集如真？謂因更樂便有覺，是謂知覺集如真。
云何知覺滅如真？謂更樂滅覺便滅，是謂知覺滅如真。
云何知覺滅道如真？謂八支聖道，正見…乃至正定為八，是謂知覺滅道如真。
尊者舍梨子！若有比丘如是知覺如真，知覺集、知覺滅、知覺滅道如真者，是謂比丘成就見，得正見，於法得不壞淨，入正法中。」
^n13^m38尊者舍梨子聞已，歎曰：
「善哉！善哉！賢者大拘絺羅。」
尊者舍梨子歎已，歡喜奉行。
^m39尊者舍梨子復問曰：「賢者大拘絺羅！頗更有事因此事，比丘成就見，得正見，於法得不壞淨，入正法耶？」
^m40答曰：「有也，尊者舍梨子！
謂有比丘知更樂如真，知更樂集、知更樂滅、知更樂滅道如真。
云何知更樂如真？謂有三更樂──
樂更樂、苦更樂、不苦不樂更樂，是謂知更樂如真。
云何知更樂集如真？謂因六處便有更樂，是謂知更樂集如真。
云何知更樂滅如真？謂六處滅更樂便滅，是謂知更樂滅如真。
云何知更樂滅道如真？謂八支聖道，正見…乃至正定為八，是謂知更樂滅道如真。
尊者舍梨子！若有比丘如是知更樂如真，知更樂集、知更樂滅、知更樂滅道如真者，是謂比丘成就見，得正見，於法得不壞淨，入正法中。」
^n14^m41尊者舍梨子聞已，歎曰：
「善哉！善哉！賢者大拘絺羅。」
尊者舍梨子歎已，歡喜奉行。
^m42尊者舍梨子復問曰：「賢者大拘絺羅！頗更有事因此事，比丘成就見，得正見，於法得不壞淨，入正法耶？」
^m43答曰：「有也，尊者舍梨子！
謂有比丘知六處如真，知六處集、知六處滅、知六處滅道如真。
云何知六處如真？謂眼處，耳、鼻、舌、身、意處，是謂知六處如真。
云何知六處集如真？謂因名色便有六處，是謂知六處集如真。
云何知六處滅如真？謂名色滅六處便滅，是謂知六處滅如真。
云何知六處滅道如真？謂八支聖道，正見…乃至正定為八，是謂知六處滅道如真。
尊者舍梨子！若有比丘如是知六處如真，知六處集、知六處滅、知六處滅道如真者，是謂比丘成就見，得正見，於法得不壞淨，入正法中。」
^n15^m44尊者舍梨子聞已，歎曰：
「善哉！善哉！賢者大拘絺羅。」
尊者舍梨子歎已，歡喜奉行。
^m45尊者舍梨子復問曰：「賢者大拘絺羅！頗更有事因此事，比丘成就見，得正見，於法得不壞淨，入正法耶？」
^m46答曰：「有也，尊者舍梨子！
謂有比丘知名色如真，知名色集、知名色滅、知名色滅道如真。
云何知名？謂四非色陰為名。
云何知色？謂四大及四大造為色。
此說色，前說名，是為名色，是謂知名色如真。
云何知名色集如真？謂因識便有名色，是謂知名色集如真。
云何知名色滅如真？謂識滅名色便滅，是謂知名色滅如真。
云何知名色滅道如真？謂八支聖道，正見…乃至正定為八，是謂知名色滅道如真。
尊者舍梨子！若有比丘如是知名色如真，知名色集、知名色滅、知名色滅道如真者，是謂比丘成就見，得正見，於法得不壞淨，入正法中。」
^n16^m47尊者舍梨子聞已，歎曰：
「善哉！善哉！賢者大拘絺羅。」
尊者舍梨子歎已，歡喜奉行。
^m48尊者舍梨子復問曰：「賢者大拘絺羅！頗更有事因此事，比丘成就見，得正見，於法得不壞淨，入正法耶？」
^m49答曰：「有也，尊者舍梨子！
謂有比丘知識如真，知識集、知識滅、知識滅道如真。
云何知識如真？謂有六識──
眼識，耳、鼻、舌、身、意識，是謂知識如真。
云何知識集如真？謂因行便有識，是謂知識集如真。
云何知識滅如真？謂行滅識便滅，是謂知識滅如真。
云何知識滅道如真？謂八支聖道，正見…乃至正定為八，是謂知識滅道如真。
尊者舍梨子！若有比丘如是知識如真，知識集、知識滅、知識滅道如真者，是謂比丘成就見，得正見，於法得不壞淨，入正法中。」
^n17^m50尊者舍梨子聞已，歎曰：
「善哉！善哉！賢者大拘絺羅。」
尊者舍梨子歎已，歡喜奉行。
^m51尊者舍梨子復問曰：「賢者大拘絺羅！頗更有事因此事，比丘成就見，得正見，於法得不壞淨，入正法耶？」
^m52答曰：「有也，尊者舍梨子！
謂有比丘知行如真，知行集、知行滅、知行滅道如真。
云何知行如真？謂有三行──
身行、口行、意行，是謂知行如真。
云何知行集如真？謂因無明便有行，是謂知行集如真。
云何知行滅如真？謂無明滅行便滅，是謂知行滅如真。
云何知行滅道如真？謂八支聖道，正見…乃至正定為八，是謂知行滅道如真。
尊者舍梨子！若有比丘如是知行如真，知行集、知行滅、知行滅道如真者，是謂比丘成就見，得正見，於法得不壞淨，入正法中。」
^n18^m53尊者舍梨子聞已，歎曰：
「善哉！善哉！賢者大拘絺羅。」
尊者舍梨子歎已，歡喜奉行。
^m54尊者舍梨子復問曰：「賢者大拘絺羅！若有比丘無明已盡，明已生，復作何等？」
^m55尊者大拘絺羅答曰：「尊者舍梨子！若有比丘無明已盡，明已生，無所復作。」
^n19^m56尊者舍梨子聞已，歎曰：
「善哉！善哉！賢者大拘絺羅。」
^m57如是，彼二尊更互說義，各歡喜奉行，從座起去。
^ck#m30〔象跡喻經〕^n1^m1我聞如是：
^m2一時，佛遊舍衞國，在勝林給孤獨園。
^m3a爾時，尊者舍梨子告諸比丘：
「諸賢！若有無量善法，彼一切法皆四聖諦所攝，來入四聖諦中，謂四聖諦於一切法最為第一。
所以者何？攝受一切眾善法故。
^m3b諸賢！猶如諸畜之跡，象跡為第一。
所以者何？彼象跡者最廣大故。
^n2^m3c如是，諸賢！無量善法，彼一切法皆四聖諦所攝，來入四聖諦中，謂四聖諦於一切法最為第一。
云何為四？謂苦聖諦，苦集、苦滅、苦滅道聖諦。
^m4諸賢！云何苦聖諦？
謂生苦、老苦、病苦、死苦、怨憎會苦、愛別離苦、所求不得苦、略五盛陰苦。
^n3^m5諸賢！云何五盛陰？謂色盛陰，覺、想、行、識盛陰。
^m6諸賢！云何色盛陰？謂有色，彼一切四大及四大造。
^m7諸賢！云何四大？謂地界，水、火、風界。
^m8諸賢！云何地界？諸賢！謂地界有二：
有內地界，有外地界。
^n4^m9諸賢！
云何內地界？謂內身中在，內所攝堅，堅性住，內之所受。
此為云何？謂髮、毛、爪、齒、麁細皮膚、肌肉、筋、骨、心、腎、肝、肺、脾、腸、胃、糞，如是比此身中餘在，內所攝，堅性住，內之所受，諸賢！是謂內地界。
^n5^m10a諸賢！外地界者，謂大是，淨是，不憎惡是。
諸賢！有時水災，是時滅外地界。
^m10b諸賢！此外地界極大，極淨，極不憎惡，是無常法、盡法、衰法、變易之法，況復此身暫住，為愛所受？
^m11a謂不多聞愚癡凡夫而作此念：
是我，是我所，我是彼所。
^n6^m11b多聞聖弟子不作此念：是我，是我所，我是彼所。彼云何作是念？
^m12a若有他人罵詈、捶打、瞋恚責數者，彼作是念：
我生此苦，從因緣生，非無因緣。云何為緣？緣苦更樂。
^m12b彼觀此更樂無常，觀覺、想、行、識無常，彼心緣界住，止合一心，定不移動。
^n7^m13a彼於後時他人來語柔辭軟言者，彼作是念：
我生此樂，從因緣生，非無因緣。云何為緣？緣樂更樂。
^m13b彼觀此更樂無常，觀覺、想、行、識、無常，彼心緣界住，止合一心，定不移動。
^m14a彼於後時，若幼少、中年、長老來行不可事，或以拳扠，或以石擲，或刀杖加。彼作是念：
我受此身，色法麁質，四大之種，從父母生，飲食長養，常衣被覆，坐臥按摩，澡浴強忍，是破壞法，是滅盡法，離散之法，我因此身致拳扠、石擲及刀杖加。
^n8^m14b由是之故，彼極精勤而不懈怠，正身正念，不忘不癡，安定一心。彼作是念：
我極精勤而不懈怠，正身正念，不忘不癡，安定一心，我受此身，應致拳扠、石擲及刀杖加，但當精勤學世尊法。
^n9^m15a諸賢！世尊亦如是說：『若有賊來，以利刀鋸，節節解身。
若汝為賊以利刀鋸節節解身時，或心變易，或惡語言者，汝則衰退。
^m15b汝當作是念：若有賊來，以利刀鋸節節解我身者，因此令我心不變易，不惡語言，當為彼節節解我身者起哀愍心，為彼人故，心與慈俱，遍滿一方成就遊。
^n10^m15c如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。』
^m16a諸賢！彼比丘若因佛、法、眾，不住善相應捨者，諸賢！彼比丘應慚愧羞厭：
我於利無利，於德無德，謂我因佛、法、眾，不住善相應捨。
^n11^m16b諸賢！猶如初迎新婦，見其姑嫜，若見夫主，則慚愧羞厭。
^m16c諸賢！當知比丘亦復如是，應慚愧羞厭：
我於利無利，於德無德，謂我因佛、法、眾，不住善相應捨。
^m16d彼因慚愧羞厭故，便住善相應捨，是妙息寂，謂捨一切有，離愛、無欲，滅盡無餘。
^n12^m16e諸賢！是謂比丘一切大學。
^m17諸賢！云何水界？諸賢！謂水界有二：
有內水界，有外水界。
^m18諸賢！云何內水界？
謂內身中在，內所攝水，水性潤，內之所受。
此為云何？謂腦、腦根、淚、汗、涕、唾、膿、血、肪、髓、涎、膽、小便，如是比此身中餘在，內所攝水，水性潤，內之所受，諸賢！是謂內水界。
^n13^m19a諸賢！外水界者，謂大是，淨是，不憎惡是。
諸賢！有時火災，是時滅外水界。
^m19b諸賢！此外水界極大，極淨，極不憎惡，是無常法、盡法、衰法、變易之法，況復此身暫住，為愛所受？
^m20a謂不多聞愚癡凡夫而作此念：
是我，是我所，我是彼所。
^n14^m20b多聞聖弟子不作此念：是我，是我所，我是彼所。彼云何作是念？
^m21a若有他人罵詈、捶打、瞋恚責數者，便作是念：
我生此苦，從因緣生，非無因緣。云何為緣？緣苦更樂。
^m21b彼觀此更樂無常，觀覺、想、行、識無常，彼心緣界住，止合一心，定不移動。
^n15^m22a彼於後時，他人來語柔辭軟言者，彼作是念：
我生此樂，從因緣生，非無因緣。云何為緣？緣樂更樂。
^m22b彼觀此更樂無常，觀覺、想、行、識無常，彼心緣界住，止合一心，定不移動。
^m23a彼於後時，若幼少、中年、長老來行不可事，或以拳扠，或以石擲，或刀杖加。彼作是念：
我受此身，色法麁質，四大之種，從父母生，飲食長養，常衣被覆，坐臥按摩，澡浴強忍，是破壞法，是滅盡法，離散之法，我因此身致拳扠、石擲及刀杖加。
^n16^m23b由是之故，彼極精勤而不懈怠，正身正念，不忘不癡，安定一心。彼作是念：
我極精勤而不懈怠，正身正念，不忘不癡，安定一心，我受此身應致拳扠、石擲及刀杖加，但當精勤學世尊法。
^n17^m24a諸賢！世尊亦如是說：『若有賊來，以利刀鋸，節節解身。
若汝為賊以利刀鋸節節解身時，或心變易，或惡語言者，汝則衰退。
^m24b汝當作是念：若有賊來，以利刀鋸節節解我身者，因此令我心不變易，不惡語言，當為彼節節解我身者起哀愍心，為彼人故，心與慈俱，遍滿一方成就遊。
^n18^m24c如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。』
^m25a諸賢！彼比丘若因佛、法、眾，不住善相應捨者，諸賢！彼比丘應慚愧羞厭：
我於利無利，於德無德，謂我因佛、法、眾，不住善相應捨。
^n19^m25b諸賢！猶如初迎新婦，見其姑嫜，若見夫主，則慚愧羞厭。
^m25c諸賢！當知比丘亦復如是，應慚愧羞厭：
我於利無利，於德無德，謂我因佛、法、眾，不住善相應捨。
^m25d彼因慚愧羞厭故，便住善相應捨，是妙息寂，謂捨一切有，離愛、無欲，滅盡無餘。
^n20^m25e諸賢！是謂比丘一切大學。
^m26諸賢！云何火界？諸賢！謂火界有二：
有內火界，有外火界。
^m27諸賢！云何內火界？
謂內身中在，內所攝火，火性熱，內之所受。
此為云何？謂暖身、熱身、煩悶、溫壯、消化飲食，如是比此身中餘在，內所攝火，火性熱，內之所受，諸賢！是謂內火界。
^n21^m28a諸賢！外火界者，謂大是，淨是，不憎惡是。
諸賢！有時外火界起，起已燒村邑、城郭、山林、曠野，燒彼已，或至道、至水，無受而滅。
諸賢！外火界滅後，人民求火，或鑽木截竹，或以珠燧。
^n22^m28b諸賢！此外火界極大，極淨，極不憎惡，是無常法、盡法、衰法、變易之法，況復此身暫住，為愛所受？
^m29a謂不多聞愚癡凡夫而作此念：
是我，是我所，我是彼所。
^m29b多聞聖弟子不作此念：是我，是我所，我是彼所。彼云何作是念？
^n23^m30a若有他人罵詈、捶打、瞋恚責數者，便作是念：
我生此苦，從因緣生，非無因緣。云何為緣？緣苦更樂。
^m30b彼觀此更樂無常，觀覺、想、行、識無常，彼心緣界住，止合一心，定不移動。
^m31a彼於後時，他人來語柔辭軟言者，彼作是念：
我生此樂，從因緣生，非無因緣。云何為緣？緣樂更樂。
^n24^m31b彼觀此更樂無常，觀覺、想、行、識無常，彼心緣界住，止合一心，定不移動。
^m32a彼於後時，若幼少、中年、長老來行不可事，或以拳扠，或以石擲，或刀杖加。彼作是念：
我受此身，色法麁質，四大之種，從父母生，飲食長養，常衣被覆，坐臥按摩，澡浴強忍，是破壞法，是滅盡法，離散之法，我因此身致拳扠、石擲及刀杖加。
^n25^m32b由是之故，彼極精勤而不懈怠，正身正念，不忘不癡，安定一心。彼作是念：
我極精勤而不懈怠，正身正念，不忘不癡，安定一心，我受此身應致拳扠、石擲及刀杖加，但當精勤學世尊法。
^n26^m33a諸賢！世尊亦如是說：『若有賊來，以利刀鋸，節節解身。
若汝為賊以利刀鋸節節解身時，或心變易，或惡語言者，汝則衰退。
^m33b汝當作是念：若有賊來，以利刀鋸節節解我身者，因此令我心不變易，不惡語言，當為彼節節解我身者起哀愍心，為彼人故，心與慈俱，遍滿一方成就遊。
^n27^m33c如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。』
^m34a諸賢！彼比丘若因佛、法、眾，不住善相應捨者，諸賢！彼比丘應慚愧羞厭：
我於利無利，於德無德，謂我因佛、法、眾，不住善相應捨。
^n28^m34b諸賢！猶如初迎新婦，見其姑嫜，若見夫主，則慚愧羞厭。
^m34c諸賢！當知比丘亦復如是，應慚愧羞厭：
我於利無利，於德無德，謂我因佛、法、眾，不住善相應捨。
^m34d彼因慚愧羞厭故，便住善相應捨，是妙息寂，謂捨一切有，離愛、無欲，滅盡無餘。
^n29^m34e諸賢！是謂比丘一切大學。
^m35諸賢！云何風界？諸賢！謂風界有二：
有內風界，有外風界。
^m36諸賢！云何內風界？
謂內身中在，內所攝風，風性動，內之所受。
此為云何？謂上風、下風、腹風、行風、掣縮風、刀風、躋風、非道風、節節行風、息出風、息入風，如是比此身中餘在，內所攝風，風性動，內之所受，諸賢！是謂內風界。
^n30^m37a諸賢！外風界者，謂大是，淨是，不憎惡是。
諸賢！有時外風界起，風界起時，撥屋拔樹，崩山，山巖撥已便止，纖毫不動。
諸賢！外風界止後，人民求風，或以其扇，或以哆邏葉，或以衣求風。
^n31^m37b諸賢！此風界極大，極淨，極不憎惡，是無常法、盡法、衰法、變易之法，況復此身暫住，為愛所受？
^m38a謂不多聞愚癡凡夫而作此念：
是我，是我所，我是彼所。
^m38b多聞聖弟子不作此念：是我，是我所，我是彼所。彼云何作是念？
^n32^m39a若有他人罵詈、捶打、瞋恚責數者，便作是念：
我生此苦，從因緣生，非無因緣。云何為緣？緣苦更樂。
^m39b彼觀此更樂無常，觀覺、想、行、識無常，彼心緣界住，止合一心，定不移動。
^m40a彼於後時，他人來語柔辭軟言者，彼作是念：
我生此樂，從因緣生，非無因緣。云何為緣？緣樂更樂。
^n33^m40b彼觀此更樂無常，觀覺、想、行、識無常，彼心緣界住，止合一心，定不移動。
^m41a彼於後時，若幼少、中年、長老來行不可事，或以拳扠，或以石擲，或刀杖加。彼作是念：
我受此身，色法麁質，四大之種，從父母生，飲食長養，常衣被覆，坐臥按摩，澡浴強忍，是破壞法，是滅盡法，離散之法，我因此身致拳扠、石擲及刀杖加。
^n34^m41b由是之故，彼極精勤而不懈怠，正身正念，不忘不癡，安定一心。彼作是念：
我極精勤而不懈怠，正身正念，不忘不癡，安定一心，我受此身應致拳扠、石擲及刀杖加，但當精勤學世尊法。
^n35^m42a諸賢！世尊亦如是說：『若有賊來，以利刀鋸，節節解身。
若汝為賊以利刀鋸節節解身時，或心變易，或惡語言者，汝則衰退。
^m42b汝當作是念：若有賊來，以利刀鋸節節解我身者，因此令我心不變易，不惡語言，當為彼節節解我身者起哀愍心，為彼人故，心與慈俱，遍滿一方成就遊。
^n36^m42c如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。』
^m43a諸賢！彼比丘若因佛、法、眾，不住善相應捨者，諸賢！彼比丘應慚愧羞厭：
我於利無利，於德無德，謂我因佛、法、眾，不住善相應捨。
^n37^m43b諸賢！猶如初迎新婦，見其姑嫜，若見夫主，則慚愧羞厭。
^m43c諸賢！當知比丘亦復如是，應慚愧羞厭：
我於利無利，於德無德，謂我因佛、法、眾，不住善相應捨。
^m43d彼因慚愧羞厭故，便住善相應捨，是妙息寂，謂捨一切有，離愛、無欲，滅盡無餘。
^n38^m43e諸賢！是謂比丘一切大學。
^m44a諸賢！猶如因材木，因泥土，因水草，覆裹於空，便生屋名。
^m44b諸賢！當知此身亦復如是，因筋骨，因皮膚，因肉血，纏裹於空，便生身名。
^m45a諸賢！若內眼處壞者，外色便不為光明所照，則無有念，眼識不得生。
^m45b諸賢！若內眼處不壞者，外色便為光明所照，而便有念，眼識得生。
^n39^m45c諸賢！內眼處及色，眼識知外色，是屬色陰，若有覺是覺陰，若有想是想陰，若有思是思陰，若有識是識陰，如是觀陰合會。
^m45d諸賢！世尊亦如是說：『若見緣起便見法，若見法便見緣起。』
所以者何？諸賢！世尊說五盛陰從因緣生，色盛陰，覺、想、行、識盛陰。
^n40^m46a諸賢！若內耳、鼻、舌、身、意處壞者，外法便不為光明所照，則無有念，意識不得生。
^m46b諸賢！若內意處不壞者，外法便為光明所照而便有念，意識得生。
^m46c諸賢！內意處及法，意識知外色法，是屬色陰，若有覺是覺陰，若有想是想陰，若有思是思陰，若有識是識陰，如是觀陰合會。
^n41^m46d諸賢！世尊亦如是說：『若見緣起便見法，若見法便見緣起。』
所以者何？諸賢！世尊說五盛陰從因緣生，色盛陰，覺、想、行、識盛陰。
^m47a彼厭此過去、未來、現在五盛陰，厭已便無欲，無欲已便解脫，解脫已便知解脫：
生已盡，梵行已立，所作已辦，不更受有，知如真。
^n42^m47b諸賢！是謂比丘一切大學。」
^m48尊者舍梨子所說如是，彼諸比丘聞尊者舍梨子所說，歡喜奉行。
^ck#m31〔分別聖諦經〕^n1^m1我聞如是：
^m2一時，佛遊舍衞國，在勝林給孤獨園。
^m3爾時，世尊告諸比丘：
「此是正行說法，謂四聖諦廣攝、廣觀、分別、發露、開仰、施設、顯示、趣向。
過去諸如來、無所著、等正覺，彼亦有此正行說法，謂四聖諦廣攝、廣觀、分別、發露、開仰、施設、顯示、趣向。
未來諸如來、無所著、等正覺，彼亦有此正行說法，謂四聖諦廣攝、廣觀、分別、發露、開仰、施設、顯示、趣向。
我今現如來、無所著、等正覺，亦有此正行說法，謂四聖諦廣攝、廣觀、分別、發露、開仰、施設、顯示、趣向。
^n2^m4舍梨子比丘聰慧、速慧、捷慧、利慧、廣慧、深慧、出要慧、明達慧、辯才慧，舍梨子比丘成就實慧。
所以者何？謂我略說此四聖諦，舍梨子比丘則能為他廣教、廣觀、分別、發露、開仰、施設、顯現、趣向，舍梨子比丘廣教、廣示此四聖諦，分別、發露、開仰、施設、顯現、趣向時，令無量人而得於觀，舍梨子比丘能以正見為導御也。
目揵連比丘能令立於最上真際，謂究竟漏盡。
^n3^m5舍梨子比丘生諸梵行，猶如生母；
目連比丘長養諸梵行，猶如養母。
是以諸梵行者，應奉事供養敬禮拜舍梨子、目揵連比丘。
所以者何？舍梨子、目揵連比丘為諸梵行者求義及饒益，求安隱快樂。」
^n4^m6爾時，世尊說如是已，卽從座起，入室燕坐。
^m7於是，尊者舍梨子告諸比丘：
「諸賢！世尊為我等出世，謂為他廣教、廣示此四聖諦，分別、發露、開仰、施設、顯現、趣向。
云何為四？謂苦聖諦，苦集、苦滅、苦滅道聖諦。
^n5^m8諸賢！云何苦聖諦？
謂生苦、老苦、病苦、死苦、怨憎會苦、愛別離苦、所求不得苦、略五盛陰苦。
^m9a諸賢！說生苦者，此說何因？諸賢！
生者，謂彼眾生、彼彼眾生種類，生則生，出則出，成則成，興起五陰，已得命根，是名為生。
諸賢！生苦者，謂眾生生時，身受苦受、遍受、覺、遍覺，心受苦受、遍受、覺、遍覺，身心受苦受、遍受、覺、遍覺；
身熱受、遍受、覺、遍覺，心熱受、遍受、覺、遍覺，身心熱受、遍受、覺、遍覺；
身壯熱煩惱憂慼受、遍受、覺、遍覺，心壯熱煩惱憂慼受、遍受、覺、遍覺，身心壯熱煩惱憂慼受、遍受、覺、遍覺。
諸賢！說生苦者，因此故說。
^n6^m9b諸賢！說老苦者，此說何因？諸賢！老者，謂彼眾生、彼彼眾生種類，彼為老耄，頭白齒落，盛壯日衰，身曲腳戾，體重氣上，拄杖而行，肌縮皮緩，皺如麻子，諸根毀熟，顏色醜惡，是名為老。
諸賢！老苦者，謂眾生老時，身受苦受、遍受、覺、遍覺，心受苦受、遍受、覺、遍覺，身心受苦受、遍受、覺、遍覺；
身熱受、遍受、覺、遍覺、心熱受、遍受、覺、遍覺，身心熱受、遍受、覺、遍覺；
身壯熱煩惱憂慼受、遍受、覺、遍覺，心壯熱煩惱憂慼受、遍受、覺、遍覺，身心壯熱煩惱憂慼受、遍受、覺、遍覺。
諸賢！說老苦者，因此故說。
^n7^m9c諸賢！說病苦者，此說何因？諸賢！病者，謂頭痛、眼痛、耳痛、鼻痛、面痛、脣痛、齒痛、舌痛、𪘽痛、咽痛、風喘、咳嗽、喝吐、喉痺、癲癇、癕癭、經溢、赤膽、壯熱、枯槁、痔瘻、下痢，若有如是比餘種種病，從更樂觸生，不離心，立在身中，是名為病。
諸賢！病苦者，謂眾生病時，身受苦受、遍受、覺、遍覺，心受苦受、遍受、覺、遍覺，身心受苦受、遍受、覺、遍覺；
身熱受、遍受、覺、遍覺，心熱受、遍受、覺、遍覺，身心熱受、遍受、覺、遍覺；
身壯熱煩惱憂慼受、遍受、覺、遍覺，心壯熱煩惱憂慼受、遍受、覺、遍覺，身心壯熱煩惱憂慼受、遍受、覺、遍覺。
諸賢！說病苦者，因此故說。
^n8^m9d諸賢！說死苦者，此說何因？諸賢！死者，謂彼眾生、彼彼眾生種類，命終無常，死喪散滅，壽盡破壞，命根閉塞，是名為死。
諸賢！死苦者，謂眾生死時，身受苦受、遍受、覺、遍覺，心受苦受、遍受、覺、遍覺，身心受苦受、遍受、覺、遍覺；
身熱受、遍受、覺、遍覺，心熱受、遍受、覺、遍覺，身心熱受、遍受、覺、遍覺；
身壯熱煩惱憂慼受、遍受、覺、遍覺，心壯熱煩惱憂慼受、遍受、覺、遍覺，身心壯熱煩惱憂慼受、遍受、覺、遍覺。
諸賢！說死苦者，因此故說。
^n9^m9e諸賢！說怨憎會苦者，此說何因？
諸賢！怨憎會者，謂眾生實有內六處，不愛眼處，耳、鼻、舌、身、意處，彼同會一，有攝、和、集，共合為苦。
如是外處，更樂、覺、想、思、愛，亦復如是。
諸賢！眾生實有六界，不愛地界，水、火、風、空、識界，彼同會一，有攝、和、集，共合為苦，是名怨憎會。
諸賢！怨憎會苦者，謂眾生怨憎會時，身受苦受、遍受、覺、遍覺，心受苦受、遍受、覺、遍覺，身心受苦受、遍受、覺、遍覺。
諸賢！說怨憎會苦者，因此故說。
^n10^m9f諸賢！說愛別離苦者，此說何因？
諸賢！愛別離苦者，謂眾生實有內六處，愛眼處，耳、鼻、舌、身、意處，彼異分散，不得相應，別離不會，不攝、不集、不和合為苦。
如是外處，更樂、覺、想、思、愛，亦復如是。
諸賢！眾生實有六界，愛地界，水、火、風、空、識界，彼異分散，不得相應，別離不會，不攝、不集、不和合為苦，是名愛別離。
諸賢！愛別離苦者，謂眾生別離時，身受苦受、遍受、覺、遍覺，心受苦受、遍受、覺、遍覺，身心受苦受、遍受、覺、遍覺。
諸賢！說愛別離苦者，因此故說。
^n11^m9g諸賢！說所求不得苦者，此說何因？諸賢！
謂眾生生法，不離生法，欲得令我而不生者，此實不可以欲而得。
老法、死法、愁憂慼法，不離憂慼法，欲得令我不憂慼者，此亦不可以欲而得。
諸賢！眾生實生苦而不可樂、不可愛念。彼作是念：
若我生苦而不可樂、不可愛念者，欲得轉是，令可愛念，此亦不可以欲而得。
諸賢！眾生實生樂而可愛念。彼作是念：
若我生樂可愛念者，欲得令是常恒久住不變易法，此亦不可以欲而得。
諸賢！眾生實生思想而不可樂、不可愛念。彼作是念：
若我生思想而不可樂、不可愛念者，欲得轉是，令可愛念，此亦不可以欲而得。
諸賢！眾生實生思想而可愛念。彼作是念：
若我生思想可愛念者，欲得令是常恒久住不變易法，此亦不可以欲而得。
諸賢！說所求不得苦者，因此故說。
^n12^m9h諸賢！說略五盛陰苦者，此說何因？
謂色盛陰，覺、想、行、識盛陰。
諸賢！說略五盛陰苦者，因此故說。
^m10諸賢！過去時是苦聖諦，未來、現在時是苦聖諦，真諦不虛，不離於如，亦非顛倒，真諦審實。
合如是諦，聖所有，聖所知，聖所見，聖所了，聖所得，聖所等正覺，是故說苦聖諦。
^n13^m11諸賢！云何愛集苦集聖諦？
^m12a謂眾生實有愛內六處，眼處，耳、鼻、舌、身、意處，於中若有愛、有膩、有染、有著者，是名為集。
諸賢！多聞聖弟子知我如是知此法，如是見，如是了，如是視，如是覺，是謂愛集苦集聖諦。
如是知之，云何知耶？若有愛妻、子、奴婢、給使、眷屬、田地、屋宅、店肆、出息財物，為所作業，有愛、有膩、有染、有著者，是名為集；
彼知此愛集苦集聖諦。
^n14^m12b如是外處，更樂、覺、想、思、愛，亦復如是。
^m12c諸賢！眾生實有愛六界，地界，水、火、風、空、識界，於中若有愛、有膩、有染、有著者，是名為集。
諸賢！多聞聖弟子知我如是知此法，如是見，如是了，如是視，如是覺，是謂愛集苦集聖諦。
如是知之，云何知耶？若有愛妻、子、奴婢、給使、眷屬、田地、屋宅、店肆、出息財物，為所作業，有愛、有膩、有染、有著者，是名為集；
彼知是愛集苦集聖諦。
^n15^m13諸賢！過去時是愛集苦集聖諦，未來、現在時是愛集苦集聖諦，真諦不虛，不離於如，亦非顛倒，真諦審實。
合如是諦，聖所有，聖所知，聖所見，聖所了，聖所得，聖所等正覺，是故說愛集苦集聖諦。
^n16^m14諸賢！云何愛滅苦滅聖諦？
^m15a謂眾生實有愛內六處，眼處，耳、鼻、舌、身、意處。
彼若解脫，不染不著、斷捨吐盡、無欲、滅、止沒者，是名苦滅。
諸賢！多聞聖弟子知我如是知此法，如是見，如是了，如是視，如是覺，是謂愛滅苦滅聖諦。
如是知之，云何知耶？若有不愛妻、子、奴婢、給使、眷屬、田地、屋宅、店肆、出息財物，不為所作業，彼若解脫，不染不著、斷捨吐盡、無欲、滅、止沒者，是名苦滅；
彼知是愛滅苦滅聖諦。
^n17^m15b如是外處，更樂、覺、想、思、愛亦復如是。
^m15c諸賢！眾生實有愛六界，地界，水、火、風、空、識界。
彼若解脫，不染不著、斷捨吐盡、無欲、滅、止沒者，是名苦滅。
諸賢！多聞聖弟子知我如是知此法，如是見，如是了，如是視，如是覺，是謂愛滅苦滅聖諦。
如是知之，云何知耶？若有不愛妻、子、奴婢、給使、眷屬、田地、屋宅、店肆、出息財物，不為所作業，彼若解脫，不染不著，斷捨吐盡、無欲、滅、止沒者，是名苦滅；
彼知是愛滅苦滅聖諦。
^n18^m16諸賢！過去時是愛滅苦滅聖諦，未來、現在時是愛滅苦滅聖諦，真諦不虛，不離於如，亦非顛倒，真諦審實。
合如是諦，聖所有，聖所知，聖所見，聖所了，聖所得，聖所等正覺，是故說愛滅苦滅聖諦。
^n19^m17諸賢！云何苦滅道聖諦？
謂正見、正志、正語、正業、正命、正方便、正念、正定。
^m18a諸賢！云何正見？
謂聖弟子念苦是苦時，集是集，滅是滅，念道是道時，或觀本所作，或學念諸行，或見諸行災患，或見涅槃止息，或無著念觀善心解脫時，於中擇、遍擇、決擇、擇法、視、遍視，觀察明達，是名正見。
^n20^m18b諸賢！云何正志？謂聖弟子念苦是苦時，集是集，滅是滅，念道是道時，或觀本所作，或學念諸行，或見諸行災患，或見涅槃止息，或無著念觀善心解脫時，於中心伺、遍伺、隨順伺，可念則念，可望則望，是名正志。
^n21^m18c諸賢！云何正語？謂聖弟子念苦是苦時，集是集，滅是滅，念道是道時，或觀本所作，或學念諸行，或見諸行災患，或見涅槃止息，或無著念觀善心解脫時，於中除口四妙行，諸餘口惡行遠離除斷，不行不作，不合不會，是名正語。
^n22^m18d諸賢！云何正業？謂聖弟子念苦是苦時，集是集，滅是滅，念道是道時，或觀本所作，或學念諸行，或見諸行災患，或見涅槃止息，或無著念觀善心解脫時，於中除身三妙行，諸餘身惡行遠離除斷，不行不作，不合不會，是名正業。
^n23^m18e諸賢！云何正命？謂聖弟子念苦是苦時，集是集，滅是滅，念道是道時，或觀本所作，或學念諸行，或見諸行災患，或見涅槃止息，或無著念觀善心解脫時，於中非無理求，不以多欲無厭足，不為種種伎術咒說邪命活，但以法求衣，不以非法，亦以法求食、床座，不以非法，是名正命。
^n24^m18f諸賢！云何正方便？謂聖弟子念苦是苦時，集是集，滅是滅，念道是道時，或觀本所作，或學念諸行，或見諸行災患，或見涅槃止息，或無著念觀善心解脫時，於中若有精進方便，一向精勤求，有力趣向，專著不捨，亦不衰退，正伏其心，是名正方便。
^n25^m18g諸賢！云何正念？謂聖弟子念苦是苦時，集是集，滅是滅，念道是道時，或觀本所作，或學念諸行，或見諸行災患，或見涅槃止息，或無著念觀善心解脫時，於中若心順念、背不向念、念遍、念憶、復憶、心正、不忘心之所應，是名正念。
^n26^m18h諸賢！云何正定？謂聖弟子念苦是苦時，集是集，滅是滅，念道是道時，或觀本所作，或學念諸行，或見諸行災患，或見涅槃止息，或無著念觀善心解脫時，於中若心住、禪住、順住，不亂不散，攝止正定，是名正定。
^n27^m19諸賢！過去時是苦滅道聖諦，未來、現在時是苦滅道聖諦，真諦不虛，不離於如，亦非顛倒，真諦審實。
合如是諦，聖所有，聖所知，聖所見，聖所了，聖所得，聖所等正覺，是故說苦滅道聖諦。」
^n28^m20於是頌曰：佛明達諸法，見無量善德，苦集滅道諦，善顯現分別。
^m21尊者舍梨子所說如是，彼諸比丘聞尊者舍梨子所說，歡喜奉行。
^ck#m32〔未曾有法經〕^n1^m1我聞如是：
^m2一時，佛遊舍衞國，在勝林給孤獨園。
^m3a爾時，尊者阿難則於晡時從燕坐起，往詣佛所，稽首禮足，卻住一面，白曰：
「世尊！我聞世尊迦葉佛時始願佛道，行梵行。
^m3b若世尊迦葉佛時始願佛道，行梵行者，我受持是世尊未曾有法。
^n2^m4a我聞世尊迦葉佛時始願佛道，行梵行，生兜瑟哆天。
^m4b若世尊迦葉佛時始願佛道，行梵行，生兜瑟哆天者，我受持是世尊未曾有法。
^m5a我聞世尊迦葉佛時始願佛道，行梵行，生兜瑟哆天；
世尊後生以三事勝於前生兜瑟哆天者：
天壽、天色、天譽。以此故，諸兜瑟哆天歡喜踊躍，歎此天子甚奇！
甚特！有大如意足，有大威德，有大福祐，有大威神。
所以者何？彼後來生以三事勝於前生兜瑟哆天者：天壽、天色、天譽。
^n3^m5b若世尊迦葉佛時始願佛道，行梵行，生兜瑟哆天；
世尊後生以三事勝於前生兜瑟哆天者：
天壽、天色、天譽。以此故，諸兜瑟哆天歡喜踊躍，歎此天子甚奇！
甚特！有大如意足，有大威德，有大福祐，有大威神。
所以者何？彼後來生以三事勝於前生兜瑟哆天者：
天壽、天色、天譽者，我受持是世尊未曾有法。
^n4^m6a我聞世尊在兜瑟哆天，於彼命終，知入母胎，是時震動一切天地，以大妙光普照世間，乃至幽隱諸闇冥處無有障蔽。
謂此日月有大如意足，有大威德，有大福祐，有大威神，光所不照者，彼盡蒙耀。
彼眾生者因此妙光各各生知：
有奇特眾生生！有奇特眾生生！
^n5^m6b若世尊在兜瑟哆天，於彼命終，知入母胎，是時震動一切天地，以大妙光普照世間，乃至幽隱諸闇冥處無有障蔽。
謂此日月有大如意足，有大威德，有大福祐，有大威神，光所不照者，彼盡蒙耀。
彼眾生者因此妙光各各生知：
有奇特眾生生！有奇特眾生生者，我受持是世尊未曾有法。
^n6^m7a我聞世尊知住母胎，依倚右脇。
^m7b若世尊知住母胎依倚右覩者，我受持是世尊未曾有法。
^m8a我聞世尊舒體住母胎。
^m8b若世尊舒體住母胎者，我受持是世尊未曾有法。
^m9a我聞世尊覆藏住母胎，不為血所汙，亦不為精及諸不淨所汙。
^m9b若世尊覆藏出母胎，不為血所汙，亦不為精及諸不淨所汙者，我受持是世尊未曾有法。
^n7^m10a我聞世尊知出母胎，是時震動一切天地，以大妙光普照世間，乃至幽隱諸闇冥處無有障蔽。
謂此日月有大如意足，有大威德，有大福祐，有大威神，光所不照者，彼盡蒙耀。
彼眾生者因此妙光各各生知：
有奇特眾生生！有奇特眾生生！
^n8^m10b若世尊知出母胎，是時震動一切天地，以大妙光普照世間，乃至幽隱諸闇冥處無有障蔽，謂此日月有大如意足，有大威德，有大福祐，有大威神，光所不照者，彼盡蒙耀。
彼眾生者因此妙光各各生知：
有奇特眾生生！有奇特眾生生者，我受持是世尊未曾有法。
^n9^m11a我聞世尊舒體出母胎。
^m11b若世尊舒體出母胎者，我受持是世尊未曾有法。
^m12a我聞世尊覆藏出母胎，不為血所汙，亦不為精及諸不淨所汙。
^m12b若世尊覆藏出母胎，不為血所汙，亦不為精及諸不淨所汙者，我受持是世尊未曾有法。
^m13a我聞世尊初生之時，有四天子手執極細衣，住於母前，令母歡喜，歎此童子甚奇！
甚特！有大如意足，有大威德，有大福祐，有大威神。
^n10^m13b若世尊初生之時，有四天子手執細衣，住於母前，令母歡喜，歎此童子甚奇！
甚特！有大如意足，有大威德，有大福祐，有大威神者，我受持是世尊未曾有法。
^m14a我聞世尊初生之時，即行七步，不恐不怖，亦不畏懼，觀察諸方。
^n11^m14b若世尊初生之時，即行七步，不恐不怖，亦不畏懼，觀察諸方者，我受持是世尊未曾有法。
^m15a我聞世尊初生之時，則於母前而生大池，其水滿岸，令母於此得用清淨。
^m15b若世尊初生之時，則於母前而生大池，其水滿岸，令母於此得用清淨者，我受持是世尊未曾有法。
^n12^m16a我聞世尊初生之時，上虛空中雨水注下，一冷一暖，灌世尊身。
^m16b若世尊初生之時，上虛空中雨水注下，一冷一暖，灌世尊身者，我受持是世尊未曾有法。
^m17a我聞世尊初生之時，諸天於上鼓天妓樂，天青蓮華、紅蓮華、赤蓮華、白蓮華、天文陀羅花及細末栴檀香散世尊上。
^n13^m17b若世尊初生之時，諸天於上鼓天妓樂，天青蓮華、紅蓮華、赤蓮華、白蓮華、天文陀羅華及細末栴檀香散世尊上者，我受持是世尊未曾有法。
^m18a我聞世尊一時在父白淨王家，晝監田作，坐閻浮樹下，離欲、離惡不善之法，有覺有觀，離生喜樂，得初禪成就遊。
爾時中後，一切餘樹影皆轉移，唯閻浮樹其影不移，蔭世尊身，於是釋白淨往觀田作，至作人所，問曰：
『作人！童子何處？』作人答曰：
『天童子今在閻浮樹下。』
於是釋白淨往詣閻浮樹。時，釋白淨日中後，見一切餘樹影皆轉移，唯閻浮樹其影不移，蔭世尊身，便作是念：
今此童子甚奇！甚特！有大如意足，有大威德，有大福祐，有大威神。
所以者何？日中之後，一切餘樹影皆轉移，唯閻浮樹其影不移，蔭童子身。
^n14^m18b若世尊日中之後，一切餘樹影皆轉移，唯閻浮樹其影不移，蔭世尊身者，我受持是世尊未曾有法。
^m19a我聞世尊一時遊鞞舍離大林之中。
於是，世尊過夜平旦，著衣持鉢，入鞞舍離城而行乞食。
乞食已竟，收舉衣鉢，澡洗手足，以尼師檀著於肩上，往入林中，至一哆羅樹下，敷尼師檀，結跏趺坐。
是時中後，一切餘樹影皆轉移，唯哆羅樹其影不移，蔭世尊身。
於是釋摩訶男中後仿佯，往至大林，釋摩訶男日中後，見一切餘樹影皆轉移，唯哆羅樹其影不移，蔭世尊身，便作是念：
沙門瞿曇甚奇！甚特！有大如意足，有大威德，有大福祐，有大威神。
所以者何？日中之後，一切餘樹影皆轉移，唯哆羅樹其影不移，蔭沙門瞿曇身。
^n15^m19b若世尊日中之後，一切餘樹影皆轉移，唯哆羅樹其影不移，蔭世尊身者，我受持是世尊未曾有法。
^m20a我聞世尊一時遊鞞舍離大林之中。
爾時，諸比丘置鉢露地。時，世尊鉢亦在其中。
有一獼猴持佛鉢去，諸比丘訶，恐破佛鉢，佛告諸比丘：
『止！止！莫訶！不破羣也。』
時，彼獼猴持佛鉢去，至一娑羅樹，徐徐上樹，於娑羅樹上取蜜滿鉢，徐徐下樹，還詣佛所，即以蜜鉢奉上世尊，世尊不受。
時，彼獼猴卻在一面，取𣛰去蟲，既去蟲已，還持上佛，佛復不受。
獼猴復卻在於一面，取水著蜜中，持還上佛，世尊便受。
獼猴見佛取蜜鉢已，歡喜踊躍，卻行弄舞，迴旋而去。
^n16^m20b若世尊令彼獼猴見世尊取蜜鉢已，歡喜踊躍，卻行弄舞，迴旋去者，我受持是世尊未曾有法。
^m21a我聞世尊一時遊鞞舍離獼猴水邊高樓臺觀。
爾時，世尊曝曬坐具，抖擻拂拭。是時，大非時雲來，普覆虛空，欲雨而住，須待世尊。
世尊曝曬坐具，抖擻拂拭，舉著一處已，攝持掃箒，住屋基上，於是大雲已見世尊收舉坐具，便下大雨，於卑、高地滂霈平滿。
^n17^m21b若世尊令彼大雲已見世尊收舉坐具，便下大雨，於卑、高地滂霈滿者，我受持是世尊未曾有法。
^m22a我聞世尊一時遊跋耆中，在溫泉林娑羅樹王下坐。
爾時中後，一切餘樹影皆轉移，唯娑羅樹王其影不移，蔭世尊身。
於是羅摩園主行視園時，日中後，見一切餘樹影皆轉移，唯娑羅樹王其影不移，蔭世尊身，便作是念：
沙門瞿曇甚奇！甚特！有大如意足，有大威德，有大福祐，有大威神。
所以者何？日中之後，一切餘樹影皆轉移，唯娑羅樹王其影不移，蔭沙門瞿曇身。
^n18^m22b若世尊日中之後，一切餘樹影皆轉移，唯娑羅樹王其影不移，蔭世尊身者，我受持是世尊未曾有法。
^m23a我聞世尊一時在阿浮神室中。
爾時，世尊過夜平旦，著衣持鉢，入阿浮村而行乞食。
乞食已竟，收舉衣鉢，澡洗手足，以尼師檀著於肩上，入神室燕坐。
爾時，天大雷雨雹，殺四牛、耕者二人。
彼送葬時，大眾喧鬧，其聲高大，音響震動。
於是，世尊則於晡時燕坐而起，從神室出，露地經行。
時，彼大眾中，有一人見世尊則於晡時燕坐而起，從神室出，露地經行，即往詣佛，稽首作禮，隨佛經行。
佛見在後，問彼人曰：
『以何等故？大眾喧鬧，其聲高大，音響震動耶？』彼人白曰：
『世尊！今日天大雷雨雹，殺四牛、耕者二人。
彼送葬時，大眾喧鬧，其聲高大，音響震動。
世尊！向者不聞聲耶？』世尊答曰：
『我不聞聲。』復問：『世尊！
向為眠耶？』答曰：『不也。』復問：
『世尊！時寤不聞此大聲耶？』答曰：
『如是。』爾時，彼人便作是念：
甚奇！甚特！極息至寂，如來、無所著、等正覺之所行。
所以者何？寤而不聞此大音聲。
^n19^m23b若世尊寤而不聞此大音聲者，我受持是世尊未曾有法。
^m24a我聞世尊一時在鬱鞞羅尼連然河邊，阿闍惒羅尼拘類樹下初得佛道。
爾時大雨，至于七日，高下悉滿，潢澇橫流。
世尊於中露地經行，其處塵起。
^m24b若世尊潢澇橫流，世尊於中露地經行，其處塵起者，我受持是世尊未曾有法。
^n20^m25a我聞魔王六年逐佛，求其長短，不能得便，厭已而還。
^m25b若世尊魔王六年隨逐世尊，求其長短，不能得便，厭已而還者，我受持是世尊未曾有法。
^m26a我聞世尊七年念身，常念不斷。
^m26b若世尊七年念身，常念不斷者，我受持是世尊未曾有法。」
^n21^m27a於是，世尊告曰：「阿難！汝從如來更受持此未曾有法：
阿難！如來知覺生，知住、知滅，常知，無不知時。
^m27b阿難！如來知思想生，知住、知滅，常知，無不知時，是故，阿難！
汝從如來更受持此未曾有法。」
^n22^m28佛說如是，尊者阿難及諸比丘聞佛所說，歡喜奉行。
^ck#m33〔侍者經〕^n1^m1我聞如是：
^m2一時，佛遊王舍城。
^m3爾時，多識名德、上尊長老比丘、大弟子等，謂尊者拘隣若、尊者阿攝貝、尊者跋提釋迦王、尊者摩訶男拘隸、尊者惒破、尊者耶舍、尊者邠耨、尊者維摩羅、尊者伽惒波提、尊者須陀耶、尊者舍梨子、尊者阿那律陀、尊者難提、尊者金毘羅、尊者隸婆哆、尊者大目揵連、尊者大迦葉、尊者大拘絺羅、尊者大周那，尊者大迦旃延、尊者邠耨加㝹寫長老、尊者耶舍行籌長老，如是比餘多識名德、上尊、長老比丘、大弟子等，亦遊王舍城，並皆近佛葉屋邊住。
^n2^m4是時，世尊告諸比丘：
「我今年老，體轉衰弊，壽過垂訖，宜須侍者。
汝等見為舉一侍者，令瞻視我可非不可，受我所說，不失其義。」
^m5a於是，尊者拘隣若即從座起，偏袒著衣，叉手向佛，白曰：
「世尊！我願奉侍可非不可，及受所說，不失其義。」
^n3^m5b世尊告曰：「拘隣若！汝自年老，體轉衰弊，壽過垂訖，汝亦自應須瞻視者。
拘隣若！汝還本座。」
^m5c於是，尊者拘隣若即禮佛足，便還復坐。
^m6如是尊者阿攝貝、尊者跋提釋迦王、尊者摩訶男拘隸、尊者惒破、尊者耶舍、尊者邠耨、尊者維摩羅、尊者伽惒波提、尊者須陀耶、尊者舍梨子、尊者阿那律陀、尊者難提、尊者金毘羅、尊者隸婆哆、尊者大目揵連、尊者大迦葉、尊者大拘絺羅、尊者大周那、尊者大迦旃延、尊者邠耨加㝹寫長老。
^n4^m7a尊者耶舍行籌長老即從座起，偏袒著衣，叉手向佛白曰：
「世尊！我願奉侍可非不可，及受所說，不失其義。」
^m7b世尊告曰：「耶舍！汝自年老，體轉衰弊，壽過垂訖，汝亦自應須瞻視者。耶舍！汝還本座。」
^n5^m7c於是，尊者耶舍即禮佛足，便還復坐。
^m8爾時，尊者大目揵連在彼眾中，便作是念：
世尊欲求誰為侍者？意在何比丘？
欲令瞻視可非不可，及受所說，不失其義？
我寧可入如其像定，觀眾比丘心。
^m9於是，尊者大目揵連即入如其像定，觀眾比丘心，尊者大目揵連即知世尊欲得賢者阿難以為侍者，意在阿難，欲令瞻視可非不可，及受所說，不失其義。
^n6^m10於是，尊者大目揵連即從定起，白眾比丘曰：
「諸賢知不？世尊欲得賢者阿難以為侍者，意在阿難，欲令瞻視可非不可，及受所說，不失其義。
諸賢！我等今應共至賢者阿難所，勸喻令為世尊侍者。」
^n7^m11於是，尊者大目揵連及諸比丘共至尊者阿難所，共相問訊，卻坐一面。
^m12是時，尊者大目揵連坐已，語曰：
「賢者阿難！汝今知不？
佛欲得汝以為侍者，『意在阿難，令瞻視我可非不可，受我所說，不失其義。』
阿難！猶村外不遠有樓閣臺觀，向東開窻，日出光照在於西壁。
賢者阿難！世尊亦然，欲得賢者阿難以為侍者，『意在阿難，令瞻視我可非不可，受我所說，不失其義。』
賢者阿難！汝今可為世尊侍者？」
^n8^m13尊者阿難白曰：「尊者大目揵連！我不堪任奉侍世尊。
所以者何？諸佛世尊難可難侍謂為侍者。
尊者大目揵連！猶如王大雄象，年滿六十，憍慠力盛，牙足體具，難可難近謂為看視也。
尊者大目揵連！如來、無所著、等正覺亦復如是，難可難近謂為侍者。
尊者大目揵連！我以是故，不任侍者。」
^n9^m14尊者大目揵連復語曰：「賢者阿難！聽我說喻，智者聞喻，即解其義。
賢者阿難！猶如優曇鉢華，時生於世，賢者阿難！
如來、無所著、等正覺亦復如是，時時出世。
賢者阿難！汝可速為世尊侍者，瞿曇當得大果。」
^n10^m15尊者阿難復白曰：「尊者大目揵連！若世尊與我三願者，我便然可為佛侍者。
云何為三？我願不著佛新故衣，願不食別請佛食，願不非時見佛。
尊者大目揵連！若世尊與我此三願者，如是我便為佛侍者。」
^n11^m16於是，尊者大目揵連勸尊者阿難為侍者已，即從座起，繞尊者阿難，而便還去，往詣佛所，稽首禮足，卻坐一面，白曰：
「世尊！我已勸喻賢者阿難為佛侍者。
世尊！賢者阿難從佛求三願：
『云何為三？願不著佛新故衣，願不食別請佛食，願不非時見佛。
尊者大目揵連！若世尊與我此三願者，如是我便為佛侍者。』」
^n12^m17a世尊告曰：「大目揵連！阿難比丘聰明智慧，豫知當有譏論，或諸梵行作如是語：
『阿難比丘為衣故奉侍世尊。』
大目揵連！若阿難比丘聰明智慧，豫知當有譏論，或諸梵行作如是語『阿難比丘為衣故奉侍世尊』者，是謂阿難比丘未曾有法。
^n13^m17b大目揵連！阿難比丘聰明智慧，豫知當有譏論，或諸梵行作如是語：
『阿難比丘為食故奉侍世尊。』
大目揵連！若阿難比丘聰明智慧，豫知當有譏論，或諸梵行作如是語『阿難比丘為食故奉侍世尊』者，是謂阿難比丘未曾有法。
^n14^m17c大目揵連！阿難比丘善知時，善別時：
知我是往見如來時，知我非往見如來時；
知比丘眾、比丘尼眾是往見如來時，知比丘眾、比丘尼眾非往見如來時；
知優婆塞眾、優婆私眾是往見如來時，知優婆塞眾、優婆私眾非往見如來時；
知眾多異學沙門、梵志是往見如來時，知眾多異學沙門、梵志非往見如來時；
知此眾多異學沙門、梵志能與如來共論，知此眾多異學沙門、梵志不能與如來共論。
知此食噉含消，如來食已，安隱饒益；
知此食噉含消，如來食已，不安隱饒益；
知此食噉含消，如來食已，得辯才說法；
知此食噉含消，如來食已，不得辯才說法，是謂阿難比丘未曾有法。
^n15^m17d大目揵連！阿難比丘雖無他心智，而善知如來晡時從燕坐起，豫為人說，今日如來行如是，如是現法樂居，審如所說，諦無有異，是謂阿難比丘未曾有法。」
^m17e尊者阿難作是說：「諸賢！我奉侍佛來二十五年，若以此心起貢高者，無有是相。」
若尊者阿難作此說，是謂尊者阿難未曾有法。
^n16^m17f尊者阿難復作是說：「諸賢！我奉侍佛來二十五年，初不非時見佛。」
若尊者阿難作此說，是謂尊者阿難未曾有法。
^m17g尊者阿難復作是說：「諸賢！我奉侍佛來二十五年，未曾為佛所見訶責，除其一過，此亦為他故。」
若尊者阿難作此說，是謂尊者阿難未曾有法。
^n17^m17h尊者阿難復作是說：「諸賢！我從如來受八萬法聚，受持不忘，若以此起貢高者，無有此相。」
若尊者阿難作此說，是謂尊者阿難未曾有法。
^m17i尊者阿難復作是說：「諸賢！我從如來受八萬法聚，初不再問，除其一句，彼亦如是不易。」
若尊者阿難作此說，是謂尊者阿難未曾有法。
^n18^m17j尊者阿難復作是說：「諸賢！我從如來受持八萬法聚，初不見從他人受法。」
若尊者阿難作此說，是謂尊者阿難未曾有法。
^m17k尊者阿難復作是說：「諸賢！我從如來受持八萬法聚，初無是心：
我受此法，為教語他。諸賢！但欲自御自息，自般涅槃故。」
若尊者阿難作此說，是謂尊者阿難未曾有法。
^n19^m17l尊者阿難復作是說：「諸賢！此甚奇！甚特！
謂四部眾來詣我所而聽法，若我因此起貢高者，都無此相。亦不豫作意：
有來問者，我當如是如是答。諸賢！
但在坐時，隨其義應。」
若尊者阿難作此說，是謂尊者阿難未曾有法。
^n20^m17m尊者阿難復作是說：「諸賢！此甚奇！甚特！
謂眾多異學沙門、梵志來問我事，我若以此有恐怖，有畏懼，身毛竪者，都無此相。亦不豫作意：
有來問者，我當如是如是答。諸賢！
但在坐時，隨其義應。」
若尊者阿難作此說，是謂尊者阿難未曾有法。
^n21^m17n復次，一時，尊者舍梨子、尊者大目揵連、尊者阿難在舍衛國婆羅邏山中。
是時，尊者舍梨子問曰：
「賢者阿難！汝奉侍佛來二十五年，頗憶有時起欲心耶？」
尊者阿難白曰：「尊者舍梨子！我是學人，而不離欲。」
尊者舍梨子復語曰：「賢者阿難！
我不問汝學以無學，我但問汝奉侍佛來二十五年，汝頗憶有起欲心耶？」
尊者舍梨子復再三問曰：
「賢者阿難！汝奉侍佛來二十五年，頗憶有時起欲心耶？」
尊者阿難亦至再三白曰：
「尊者舍梨子！我是學人，而不離欲。」
尊者舍梨子復語曰：「賢者阿難！
我不問汝學以無學，我但問汝奉侍佛來二十五年，汝頗憶有起欲心耶？」
於是，尊者大目揵連語曰：
「賢者阿難！速答！速答！阿難！汝莫觸嬈上尊長老。」
於是，尊者阿難答曰：「尊者舍梨子！
我奉侍佛來二十五年，我初不憶曾起欲心。
所以者何？我常向佛有慚愧心，及諸智梵行人。」
若尊者阿難作此說，是謂尊者阿難未曾有法。
^n22^m17o復次，一時，世尊遊王舍城，在巖山中。
是時，世尊告曰：「阿難！汝臥當如師子臥法。」
尊者阿難白曰：「世尊！獸王師子臥法云何？」
世尊答曰：「阿難！獸王師子晝為食行，行已入窟，若欲眠時，足足相累，伸尾在後，右脅而臥。
過夜平旦，回顧視身，若獸王師子身體不正，見已不喜；
若獸王師子其身周正，見已便喜。
彼若臥起，從窟而出，出已頻呻，頻呻已自觀身體，自觀身已四顧而望，四顧望已便再三吼，再三吼已便行求食，獸王師子臥法如是。」
尊者阿難白曰：「世尊！
獸王師子臥法如是，比丘臥法當復云何？」
世尊答曰：「阿難！若比丘依村邑，過夜平旦，著衣持鉢，入村乞食，善護持身，守攝諸根，立於正念。
彼從村邑乞食已竟，收舉衣鉢，澡洗手足，以尼師檀著於肩上，至無事處，或至樹下，或空室中，或經行，或坐禪，淨除心中諸障礙法。
晝或經行或坐禪，淨除心中諸障礙已，復於初夜或經行，或坐禪，淨除心中諸障礙法。
於初夜時，或經行，或坐禪，淨除心中諸障礙法已，於中夜時，入室欲臥，四疊優哆邏僧敷著床上，襞僧伽梨作枕，右脅而臥，足足相累，意係明相，正念正智，恒念起想。
彼後夜時速從臥起，或經行，或坐禪，淨除心中諸障礙法，如是比丘師子臥法。」
尊者阿難白曰：「世尊！如是比丘師子臥法。」
尊者阿難復作是說：「諸賢！
世尊教我師子喻臥法，從是已來，初不復以左脅而臥。」
若尊者阿難作此說，是謂尊者阿難未曾有法。
^n23^m17p復次，一時，世尊遊拘尸那竭，住惒跋單力士娑羅林中。
爾時，世尊最後欲取般涅槃時告曰：
「阿難！汝往至雙娑羅樹間，可為如來北首敷床，如來中夜當般涅槃。」
尊者阿難受如來教，卽詣雙樹，於雙樹間而為如來北首敷床。
敷床已訖，還詣佛所，稽首禮足，卻住一面，白曰：
「世尊！已為如來於雙樹間北首敷床，唯願世尊自當知時！」
於是，世尊將尊者阿難至雙樹間，四疊優哆邏僧以敷床上，襞僧伽梨作枕，右脅而臥，足足相累。
最後般涅槃時，尊者阿難執拂侍佛，以手抆淚而作是念：
本有諸方比丘眾，來欲見世尊供養禮事，皆得隨時奉見世尊供養禮事，若聞世尊般涅槃已，便不復來奉見世尊供養禮事，我亦不得隨時見佛供養禮事。
於是，世尊問諸比丘：「阿難比丘今在何處？」
時，諸比丘白曰：「世尊！
尊者阿難執拂侍佛，以手抆淚而作是念：
本有諸方比丘眾，來欲見世尊供養禮事，皆得隨時奉見世尊供養禮事，若聞世尊般涅槃已，便不復來奉見世尊供養禮事，我亦不得隨時見佛供養禮事。」
於是，世尊告曰：「阿難！汝勿啼泣，亦莫憂慼。
所以者何？阿難！汝奉侍我，身行慈，口、意行慈，初無二心，安樂無量，無邊無限。
阿難！若過去時，諸如來、無所著、等正覺有奉侍者，無勝於汝。
阿難！若未來諸如來、無所著、等正覺有奉侍者，亦無勝汝。
阿難！我今現在如來、無所著、等正覺，若有侍者，亦無勝汝。
所以者何？阿難善知時，善別時：
知我是往見如來時，知我非往見如來時；
知比丘眾、比丘尼眾是往見如來時，知比丘眾、比丘尼眾非往見如來時；
知優婆塞眾、優婆私眾是往見如來時，知優婆塞眾、優婆私眾非往見如來時；
知眾多異學沙門、梵志是往見如來時，知眾多異學沙門、梵志非往見如來時；
知此眾多異學沙門、梵志能與如來共論，知此眾多異學沙門、梵志不能與如來共論。
知此食噉含消，如來食已，得安隱饒益；
知此食噉含消，如來食已，不得安隱饒益；
知此食噉含消，如來食已，得辯才說法；
知此食噉含消，如來食已，不得辯才說法。
復次，阿難！汝雖無他心智，而逆知如來晡時從燕坐起，預為人說，今日如來行如是，如是現法樂居，審如所說，諦無有異。」
^n24^m18於是，世尊欲令尊者阿難喜，告諸比丘：
「轉輪聖王得四未曾有法。云何為四？
^m19a剎利眾往見轉輪王，若默然時，見已歡喜。
若所說時，聞已歡喜。
^m19b梵志眾、居士眾、沙門眾往見轉輪王，若默然時，見已歡喜。
若所說時，聞已歡喜。
^n25^m20阿難比丘亦復如是，得四未曾有法。云何為四？
^m21a比丘眾往見阿難，若默然時，見已歡喜。
若所說時，聞已歡喜。
^m21b比丘尼眾、優婆塞眾、優婆私眾往見阿難，若默然時，見已歡喜。
若所說時，聞已歡喜。
^m22復次，阿難為眾說法，有四未曾有。云何為四？
^n26^m23a阿難比丘為比丘眾至心說法，非不至心。彼比丘眾亦作是念：
願尊者阿難常說法，莫令中止！
彼比丘眾聞尊者阿難說法，終無厭足，然阿難比丘自默然住。
^m23b為比丘尼眾、優婆塞眾、優婆私眾至心說法，非不至心。優婆私眾亦作是念：
願尊者阿難常說法，莫令中止！
優婆私眾聞尊者阿難說法，終無厭足，然阿難比丘自默然住。」
^n27^m24復次，一時，佛般涅槃後不久，尊者阿難遊於金剛，住金剛村中。
是時，尊者阿難無量百千眾前後圍繞而為說法。
於是，尊者金剛子亦在眾中。尊者金剛子心作是念：
此尊者阿難，故是學人，未離欲耶？
我寧可入如其像定，以如其像定，觀尊者阿難心。
於是，尊者金剛子便入如其像定，以如其像定觀尊者阿難心，尊者金剛子知尊者阿難，故是學人而未離欲。
於是，尊者金剛子從三昧起，向尊者阿難而說頌曰︰
山林靜思惟，涅槃令入心；瞿曇禪無亂，不久息跡證。
於是，尊者阿難受尊者金剛子教，離眾獨行，精進無亂。
彼離眾獨行，精進無亂，族姓子所為，剃除鬚髮，著袈裟衣，至信、捨家、無家、學道者，唯無上梵行訖，彼卽於現法自知自覺，自作證成就遊：
生已盡，梵行已立，所作已辦，不更受有，知如真。
尊者阿難知法已，乃至得阿羅訶，尊者阿難作是說：
「諸賢！我坐床上，下頭未至枕頃，便斷一切漏，得心解脫。」
若尊者阿難作此說，是謂尊者阿難未曾有法。
^n28^m25尊者阿難復作是說：「諸賢！我當結跏趺坐而般涅槃。」
尊者阿難便結跏趺坐而般涅槃。
若尊者阿難結跏趺坐而般涅槃，是謂尊者阿難未曾有法。
^m26佛說如是，彼諸比丘聞佛所說，歡喜奉行。
^ck#m34〔薄拘羅經〕^n1^m1我聞如是：
^m2一時，佛般涅槃後不久，尊者薄拘羅遊王舍城，在竹林迦蘭哆園。
^m3爾時，有一異學，是尊者薄拘羅未出家時親善朋友，中後仿佯，往詣尊者薄拘羅所，共相問訊，卻坐一面，異學曰：
「賢者薄拘羅！我欲有所問，為見聽不？
^m4尊者薄拘羅答曰：
「異學！隨汝所問，聞已當思。」
^n2^m5異學問曰：
「賢者薄拘羅！於此正法、律中學道幾時？」
^m6尊者薄拘羅答曰：
「異學！我於此正法、律中學道已來八十年。」
^m7異學復問曰：
「賢者薄拘羅！汝於此正法、律中學道已來八十年，
頗憶曾行淫欲事耶？」
^n3^m8尊者薄拘羅語異學曰：
「汝莫作是問，更問餘事：
『賢者薄拘羅！於此正法、律中學道已來八十年，頗憶曾起欲想耶？』
異學！汝應作是問。」
^m9於是，異學便作是語：
「我今更問賢者薄拘羅，汝於此正法、律中學道已來八十年，頗憶曾起欲想耶？」
^n4^m10於是，尊者薄拘羅因此異學問，便語諸比丘：
「諸賢！我於此正法、律中學道已來八十年，以此起貢高者，都無是想。」
若尊者薄拘羅作此說，是謂尊者薄拘羅未曾有法。
^m11復次，尊者薄拘羅作是說：
「諸賢！我於此正法、律中學道已來八十年，未曾有欲想。」
若尊者薄拘羅作此說，是謂尊者薄拘羅未曾有法。
^n5^m12復次，尊者薄拘羅作是說：
「諸賢！我持糞掃衣來八十年，若因此起貢高者，都無是相。」
若尊者簿拘羅作此說，是謂尊者薄拘羅未曾有法。
^m13復次，尊者薄拘羅作是說︰「諸賢！
我持糞掃衣來八十年，未曾憶受居士衣，未曾割截作衣，未曾倩他比丘作衣，未曾用針縫衣，未曾持針縫囊，乃至一縷。」
若尊者薄拘羅作此說，是謂尊者薄拘羅未曾有法。
^n6^m14復次，尊者薄拘羅作是說：
「諸賢！我乞食來八十年，若因此起貢高者，都無是相。」
若尊者薄拘羅作此說，是謂尊者薄拘羅未曾有法。
^m15復次，尊者薄拘羅作是說：
「諸賢！我乞食來八十年，未曾憶受居士請，未曾超越乞食，未曾從大家乞食於中當得淨好極妙豐饒食噉含消，未曾視女人面，未曾憶入比丘尼坊中，未曾憶與比丘尼共相問訊，乃至道路亦不共語。」
若尊者薄拘羅作此說，是謂尊者薄拘羅未曾有法。
^n7^m16復次，尊者薄拘羅作是說：
「諸賢！我於此正法、律中學道已來八十年，未曾憶畜沙彌，未曾憶為白衣說法，乃至四句頌亦不為說。」
若尊者薄拘羅作此說，是謂尊者薄拘羅未曾有法。
^n8^m17復次，尊者薄拘羅作是說：
「諸賢！我於此正法、律中學道已來八十年，未曾有病，乃至彈指頃頭痛者；
未曾憶服藥，乃至一片訶梨勒。」
若尊者薄拘羅作此說，是謂尊者薄拘羅未曾有法。
^n9^m18復次，尊者薄拘羅作是說：
「諸賢！我結跏趺坐，於八十年未曾倚壁倚樹。」
若尊者薄拘羅作此說，是謂尊者薄拘羅未曾有法。
^m19復次，尊者薄拘羅作是說：
「諸賢！我於三日夜中得三達證。」
若尊者薄拘羅作此說，是謂尊者薄拘羅未曾有法。
^n10^m20復次，尊者薄拘羅作是說：
「諸賢！我結跏趺坐而般涅槃。」
尊者薄拘羅便結跏趺坐而般涅槃。
若尊者薄拘羅結跏趺坐而般涅槃，是謂尊者薄拘羅未曾有法。
^m21尊者薄拘羅所說如是，彼時異學及諸比丘聞所說已，歡喜奉行。
^ck#m35〔阿修羅經〕^n1^m1我聞如是：
^m2一時，佛遊鞞蘭若，在黃蘆園。
^m3爾時，婆羅邏阿修羅王、牟梨遮阿修羅子，色像巍巍，光耀暐曄，夜將向旦，往詣佛所，禮世尊足，卻住一面。
^m4世尊問曰：
「婆羅邏！大海中阿修羅無有衰退阿修羅壽、阿修羅色、阿修羅樂、阿修羅力？
諸阿修羅樂大海中耶？」
^m5婆羅邏阿修羅王、牟梨遮阿修羅子答曰：
「世尊！我大海中諸阿修羅無有衰退於阿修羅壽、阿修羅色、阿修羅樂、阿修羅力，諸阿修羅樂大海中。」
^n2^m6世尊復問曰：
「婆羅邏！大海中有幾未曾有法，令諸阿修羅見已樂中？」
^m7婆羅邏答曰︰「世尊！
我大海中有八未曾有法，令諸阿修羅見已樂中。云何為八？
^m8a世尊！我大海從下至上，周迴漸廣，均調轉上，以成於岸，其水常滿，未曾流出。
世尊！若我大海從下至上，周迴漸廣，均調轉上，以成於岸，其水常滿，未曾流出者，是謂我大海中第一未曾有法，諸阿修羅見已樂中。
^n3^m8b復次，世尊！我大海潮未曾失時。
世尊！若我大海潮未曾失時者，是謂我大海中第二未曾有法，諸阿修羅見已樂中。
^m8c復次，世尊！我大海水甚深無底，極廣無邊。
世尊！若我大海甚深無底，極廣無邊者，是謂我大海中第三未曾有法，諸阿修羅見已樂中。
^m8d復次，世尊！我大海水鹹，皆同一味。
世尊！若我大海水鹹，皆同一味者，是謂我大海中第四未曾有法，諸阿修羅見已樂中。
^n4^m8e復次，世尊！我大海中多有珍寶，無量璝異，種種珍琦，充滿其中。
珍寶名者，謂金、銀、水精、琉璃、摩尼、真珠、碧玉、白珂、螺璧、珊瑚、琥珀、馬瑙、瑇瑁、赤石、琁珠。
世尊！若我大海中多有珍寶，無量璝異，種種珍琦，充滿其中。
珍寶名者，謂金、銀、水精、琉璃、摩尼、真珠、碧玉、白珂、螺璧、珊瑚、琥珀、馬瑙、瑇瑁、赤石、琁珠者，是謂我大海中第五未曾有法，諸阿修羅見已樂中。
^n5^m8f復次，世尊！我大海中大神所居。
大神名者，謂阿修羅、乾塔惒、羅剎、魚摩竭、龜、鼉、婆留泥、帝麑、帝麑伽羅、提帝麑伽羅。
復次，大海中甚奇！甚特！
眾生身體有百由延，有二百由延，有三百由延，有至七百由延，身皆居海中。
世尊！若大海中大神所居。
大神名者，謂阿修羅、乾塔惒、羅剎、魚摩竭、龜、鼉、婆留泥、帝麑、帝麑伽羅、提帝麑伽羅。
復次，大海中甚奇！甚特！
眾生身體有百由延，有二百由延，有三百由延，有至七百由延，身皆居海中者，是謂我大海中第六未曾有法，諸阿修羅見已樂中。
^n6^m8g復次，世尊！我大海清淨，不受死屍，若有命終者，過夜風便吹著岸上。
世尊！若我大海清淨，不受死屍，若有命終者，過夜風便吹著岸上者，是謂我大海中第七未曾有法，諸阿修羅見已樂中。
^m8h復次，世尊！我大海閻浮洲中有五大河，一曰恒伽，二曰搖尤那，三曰舍牢浮，四曰阿夷羅婆提，五曰摩企，悉入大海，既入中已，各捨本名，皆曰大海。
世尊！若我大海閻浮洲中有五大河，一曰恒伽，二曰搖尤那，三曰舍牢浮，四曰阿夷羅婆提，五曰摩企，悉入大海，既入中已，各捨本名，皆曰大海者，是謂我大海中第八未曾有法，諸阿修羅見已樂中。
^n7^m9世尊！
是謂我大海中第八未曾有法，諸阿修羅見已樂中。
世尊！於佛正法、律中有幾未曾有法，令諸比丘見已樂中？」
^m10世尊答曰：「婆羅邏！我正法、律中亦有八未曾有法，令諸比丘見已樂中。云何為八？
^n8^m11a婆羅邏！如大海從下至上，周迴漸廣，均調轉上，以成於岸，其水常滿，未曾流出。
婆羅邏！我正法、律亦復如是，漸作漸學，漸盡漸教。
婆羅邏！若我正法、律中漸作漸學，漸盡漸教者，是謂我正法、律中第一未曾有法，令諸比丘見已樂中。
^n9^m11b復次，婆羅邏！如大海潮，未曾失時。
婆羅邏！我正法、律亦復如是，為比丘、比丘尼、優婆塞、優婆私施設禁戒，諸族姓子乃至命盡，終不犯戒。
婆羅邏！若我正法、律中為比丘、比丘尼、優婆塞、優婆私施設禁戒，諸族姓子乃至命盡，終不犯戒者，是謂我正法、律中第二未曾有法，令諸比丘見已樂中。
^n10^m11c復次，婆羅邏！如大海水，甚深無底，極廣無邊。
婆羅邏！我正法、律亦復如是，諸法甚深，甚深無底，極廣無邊。
婆羅邏！若我正法、律中諸法甚深，甚深無底，極廣無邊者，是謂我正法、律中第三未曾有法，令諸比丘見已樂中。
^m11d復次，婆羅邏！如大海水鹹，皆同一味。
婆羅邏！我正法、律亦復如是，無欲為味，覺味、息味及道味。
婆羅邏！若我正法、律中無欲為味，覺味、息味及道味者，是謂我正法、律中第四未曾有法，令諸比丘見已樂中。
^n11^m11e復次，婆羅邏！如大海中多有珍寶，無量璝異，種種珍琦，充滿其中。
珍寶名者，謂金、銀、水精、琉璃、摩尼、真珠、碧玉、白珂、螺璧、珊瑚、琥珀、馬瑙、瑇瑁、赤石、琁珠。
婆羅邏！我正法、律亦復如是，多有珍寶，無量璝異，種種珍琦，充滿其中。
珍寶名者，謂四念處、四正勤、四如意足、五根、五力、七覺支、八支聖道。
婆羅邏！若我正法、律中多有珍寶，無量璝異，種種珍琦，充其中。
珍寶名者，謂四念處、四正勤、四如意足、五根、五力、七覺支、八支聖道者，是謂我正法、律中第五未曾有法，令諸比丘見已樂中。
^n12^m11f復次，婆羅邏！如大海中大神所居。
大神名者，謂阿修羅、乾塔惒、羅剎、魚摩竭、龜、鼉、婆留泥、帝麑、帝麑伽羅、提帝麑伽羅。
復次，大海中甚奇！甚特！
眾生身體有百由延，有二百由延，有三百由延，有至七百由延，身皆居海中。
婆羅邏！我正法、律亦復如是，聖眾大神皆居其中。
大神名者，謂阿羅訶、向阿羅訶、阿那含、向阿那含、斯陀含、向斯陀含、須陀洹、向須陀洹。
婆羅邏！若我正法、律中聖眾大神皆居其中。
大神名者，謂阿羅訶、向阿羅訶、阿那含、向阿那含、斯陀含、向斯陀含、須陀洹、向須陀洹者，是謂我正法、律中第六未曾有法，令諸比丘見已樂中。
^n13^m11g復次，婆羅邏！如大海清淨，不受死屍，若有命終者，過夜風便吹著岸上。
婆羅邏！我正法、律亦復如是，聖眾清淨，不受死屍，若有不精進人惡生，非梵行稱梵行，非沙門稱沙門，彼雖隨在聖眾之中，然去聖眾遠，聖眾亦復去離彼遠。
婆羅邏！若我正法、律中聖眾清淨，不受死屍，若有不精進人惡生，非梵行稱梵行，非沙門稱沙門，彼雖隨在聖眾之中，然去聖眾遠，聖眾亦復去離彼遠者，是謂我正法、律中第七未曾有法，令諸比丘見已樂中。
^n14^m11h復次，婆羅邏！如大海閻浮洲中有五大河，一曰恒伽，二曰搖尤那，三曰舍牢浮，四曰阿夷羅婆提，五曰摩企，悉入大海，既入中已，各捨本名，皆曰大海。
婆羅邏！我正法、律亦復如是，剎利種族姓子，剃除鬚髮，著袈裟衣，至信、捨家、無家、學道，彼捨本名，同曰沙門；
梵志種、居士種、工師種族姓子，剃除鬚髮，著袈裟衣，至信、捨家、無家、學道，彼捨本名，同曰沙門。
婆羅邏！若我正法、律中剎利種族姓子剃除鬚髮，著袈裟衣，至信、捨家、無家、學道，彼捨本名，同曰沙門；
梵志種、居士種、工師種族姓子，剃除鬚髮，著袈裟衣，至信、捨家、無家、學道，彼捨本名，同曰沙門者，是謂我正法、律中第八未曾有法，令諸比丘見已樂中。
^n15^m12婆羅邏！是謂正法、律中有八未曾有法，令諸比丘見已樂中。
婆羅邏！於意云何？若我正法、律中有八未曾有法，若汝大海中有八未曾有法，此二種未曾有法，何者為上、為勝、為妙、為最？」
^n16^m13婆羅邏白曰：「世尊！我大海中有八未曾有法，不及如來八未曾有法，不如千倍萬倍，不可比，不可喻，不可稱，不可數，但世尊八未曾有法為上、為勝、為妙、為最！
世尊！我今自歸於佛、法及比丘眾，唯願世尊受我為優婆塞！
從今日始，終身自歸，乃至命盡。」
^n17^m14佛說如是，婆羅邏阿修羅王及諸比丘聞佛所說，歡喜奉行。
^ck#m36〔地動經〕^n1^m1我聞如是：
^m2一時，佛遊金剛國，城名曰地。
^m3爾時，彼地大動，地大動時，四面大風起，四方彗星出，屋舍牆壁皆崩壞盡。
^m4於是，尊者阿難見地大動，地大動時，四面大風起，四方彗星出，屋舍牆壁皆崩壞盡。
尊者阿難見已恐怖，舉身毛竪，往詣佛所，稽首禮足，卻住一面，白曰：
「世尊！今地大動，地大動時，四面大風起，四方彗星出，屋舍牆壁皆崩壞盡。」
^n2^m5於是，世尊語尊者阿難曰：
「如是，阿難！今地大動。
如是，阿難！地大動時，四面大風起，四方彗星出，屋舍牆壁皆崩壞盡。」
^m6尊者阿難白曰：
「世尊！有幾因緣令地大動，地大動時，四面大風起，四方彗星出，屋舍牆壁皆崩壞盡？」
^m7世尊答曰：
「阿難！有三因緣令地大動，地大動時，四面大風起，四方彗星出，屋舍牆壁皆崩壞盡。云何為三？
^n3^m8a阿難！此地止水上，水止風上，風依於空。
阿難！有時空中大風起，風起則水擾，水擾則地動，是謂第一因緣令地大動，地大動時，四面大風起，四方彗星出，屋舍牆壁皆崩壞盡。
^n4^m8b復次，阿難！比丘有大如意足，有大威德，有大福祐，有大威神，心自在如意足，彼於地作小想，於水作無量想。
彼因是故，此地隨所欲、隨其意，擾復擾，震復震。
護比丘天亦復如是，有大如意足，有大威德，有大福祐，有大威神，心自在如意足，彼於地作小想，於水作無量想。
彼因是故，此地隨所欲、隨其意，擾復擾，震復震。
是謂第二因緣令地大動，地大動時，四面大風起，四方彗星出，屋舍牆壁皆崩壞盡。
^n5^m8c復次，阿難！若如來不久過三月已當般涅槃，由是之故，令地大動，地大動時，四面大風起，四方彗星出，屋舍牆壁皆崩壞盡，是謂第三因緣令地大動，地大動時，四面大風起，四方彗星出，屋舍牆壁皆崩壞盡。」
^n6^m9於是，尊者阿難聞是語已，悲泣涕零，叉手向佛，白曰：
「世尊！甚奇！甚特！如來、無所著、等正覺成就功德，得未曾有法。
所以者何？謂如來不久過三月已當般涅槃，是時令地大動，地大動時，四面大風起，四方彗星出，屋舍牆壁皆崩壞盡。」
^n7^m10世尊語尊者阿難曰：「如是，阿難！如是，阿難！
甚奇！甚特！如來、無所著、等正覺成就功德，得未曾有法。
所以者何？謂如來不久過三月已當般涅槃，是時令地大動，地大動時，四面大風起，四方彗星出，屋舍牆壁皆崩壞盡。
^n8^m11a復次，阿難！我往詣無量百千剎利眾，共坐談論，令可彼意。
共坐定已，如彼色像，我色像亦然；
如彼音聲，我音聲亦然；如彼威儀禮節，我威儀禮節亦然。
若彼問義，我答彼義。復次，我為彼說法，勸發渴仰，成就歡喜。
無量方便為彼說法，勸發渴仰，成就歡喜已，卽彼處沒。
我既沒已，彼不知誰？為人？為非人？
阿難！如是甚奇！甚特！
如來、無所著、等正覺成就功德，得未曾有法。
^n9^m11b如是，梵志眾、居士眾、沙門眾。
^m11c阿難！我往詣無量百千四王天眾，共坐談論，令可彼意。
共坐定已，如彼色像，我色像亦然；
如彼音聲，我音聲亦然；如彼威儀禮節，我威儀禮節亦然。
若彼問義，我答彼義。復次，我為彼說法，勸發渴仰，成就歡喜。
無量方便為彼說法，勸發渴仰，成就歡喜已，卽彼處沒。
我既沒已，彼不知誰？為天？為異天？阿難！
如是甚奇！甚特！如來、無所著、等正覺成就功德，得未曾有法。
^n10^m11d如是三十三天、㷿摩天、兜率哆天、化樂天、他化樂天、梵身天、梵富樓天、少光天、無量光天、晃昱天、少淨天、無量淨天、遍淨天、無罣礙天、受福天、果實天、無煩天、無熱天、善見天、善現天。
^n11^m11e阿難！我往詣無量百千色究竟天眾，共坐談論，令可彼意。
共坐定已，如彼色像，我色像亦然；
如彼音聲，我音聲亦然；如彼威儀禮節，我威儀禮節亦然。
若彼問義，我答彼義。復次，我為彼說法，勸發渴仰，成就歡喜。
無量方便為彼說法，勸發渴仰，成就歡喜已，卽彼處沒。
我既沒已，彼不知誰？為天？為異天？阿難！
如是甚奇！甚特！如來、無所著、等正覺成就功德，得未曾有法。」
^n12^m12佛說如是，尊者阿難及諸比丘聞佛所說，歡喜奉行。
^ck#m37〔瞻波經〕^n1^m1我聞如是：
^m2一時，佛遊瞻波，在恒伽池邊。
^m3爾時，世尊月十五日說從解脫時，於比丘眾前敷座而坐。
世尊坐已，卽便入定，以他心智觀察眾心。
觀眾心已，至初夜竟，默然而坐。
^m4a於是，有一比丘卽從座起，偏袒著衣，叉手向佛，白曰：
「世尊！初夜已訖，佛及比丘眾集坐來久，唯願世尊說從解脫！」
^n2^m4b爾時，世尊默然不答。
^m5a於是，世尊復至中夜默然而坐，彼一比丘再從座起，偏袒著衣，叉手向佛，白曰：
「世尊！初夜已過，中夜將訖，佛及比丘眾集坐來久，唯願世尊說從解脫！」
^m5b世尊亦再默然不答。
^m6a於是，世尊復至後夜默然而坐，彼一比丘三從座起，偏袒著衣，叉手向佛，白曰：
「世尊！初夜既過，中夜復訖，後夜垂盡，將向欲明，明出不久，佛及比丘眾集坐極久，唯願世尊說從解脫！」
^n3^m6b爾時，世尊告彼比丘：
「於此眾中，有一比丘已為不淨。」
^m7彼時尊者大目揵連亦在眾中，於是，尊者大目揵連便作是念：
世尊為何比丘而說此眾中有一比丘已為不淨，我寧可入如其像定，以如其像定他心之智，觀察眾心。
尊者大目揵連卽入如其像定，以如其像定他心之智，觀察眾心，尊者大目揵連便知世尊所為比丘說此眾中有一比丘已為不淨。
^n4^m8於是，尊者大目揵連卽從定起，至彼比丘前，牽臂將出，開門置外：
「癡人遠去！莫於此住！
不復得與比丘眾會，從今已去，非是比丘。」
閉門下鑰，還詣佛所，稽首佛足，卻坐一面，白曰：
「世尊所為比丘說此眾中有一比丘已為不淨，我已逐出。
世尊！初夜既過，中夜復訖，後夜垂盡，將向欲明，明出不久，佛及比丘眾集坐極久，唯願世尊說從解脫！」
^n5^m9世尊告曰：
「大目揵連！彼愚癡人當得大罪，觸嬈世尊及比丘眾。
大目揵連！若使如來在不淨眾說從解脫者，彼人則便頭破七分，是故大目揵連！
汝等從今已後說從解脫，如來不復說從解脫。所以者何？
^n6^m10a大目揵連！如彼大海，從下至上，周迴漸廣，均調轉上，以成於岸，其水常滿，未曾流出。
大目揵連！我正法、律亦復如是，漸作漸學，漸盡漸教。
大目揵連！若我正法、律漸作漸學，漸盡漸教者，是謂我正法、律中未曾有法。
^m10b復次，大目揵連！如大海潮，未曾失時。
大目揵連！我正法、律亦復如是，為比丘、比丘尼、優婆塞、優婆私施設禁戒，諸族姓子乃至命盡，終不犯戒。
大目揵連！若我正法、律為比丘、比丘尼、優婆塞、優婆私施設禁戒，諸族姓子乃至命盡，終不犯戒者，是謂我正法、律中未曾有法。
^n7^m10c復次，大目揵連！如大海水，甚深無底，極廣無邊。
大目揵連！我正法、律亦復如是，諸法甚深，甚深無底，極廣無邊。
大目揵連！若我正法、律諸法甚深，甚深無底，極廣無邊者，是謂我正法、律中未曾有法。
^m10d復次，大目揵連！如海水鹹，皆同一味。
大目揵連！我正法、律亦復如是，無欲為味，覺味、息味及道味。
大目揵連！若我正法、律無欲為味，覺味、息味及道味者，是謂我正法、律中未曾有法。
^n8^m10e復次，大目揵連！如大海中多有珍寶，無量璝異，種種珍琦，充滿其中。
珍寶名者，謂金、銀、水精、琉璃、摩尼、真珠、碧玉、白珂、車𤦲、珊瑚、琥珀、馬瑙、瑇瑁、赤石、琁珠。
大目揵連！我正法、律亦復如是，多有珍寶，無量璝異，種種珍琦，充滿其中。
珍寶名者，謂四念處、四正勤、四如意足、五根、五力、七覺支、八支聖道。
大目揵連！若我正法、律多有珍寶，無量璝異，種種珍琦，充滿其中。
珍寶名者，謂四念處、四正勤、四如意足、五根、五力、七覺支、八支聖道者，是謂我正法、律中未曾有法。
^n9^m10f復次，大目揵連！如大海中，大神所居。
大神名者，謂阿修羅、乾沓惒、羅剎、魚摩竭、龜、鼉、婆留泥、帝麑、帝麑伽羅、提帝麑伽羅。
復次，大海中甚奇！甚特！
眾生身體有百由延，有二百由延，有三百由延，有至七百由延，身皆居海中。
大目揵連！我正法、律亦復如是，聖眾大神皆居其中。
大神名者，謂阿羅訶、向阿羅訶、阿那含、向阿那含、斯陀含、向斯陀含、須陀洹、向須陀洹。
大目揵連！若我正法、律聖眾大神皆居其中。
大神名者，謂阿羅訶、向阿羅訶、阿那含、向阿那含、斯陀含、向斯陀含、須陀洹、向須陀洹，是謂我正法、律中未曾有法。
^n10^m10g復次，大目揵連！如大海清淨，不受死屍，若有命終者，過夜風便吹著岸上。
大目揵連！我正法、律亦復如是，聖眾清淨，不受死屍，若有不精進人惡生，非梵行稱梵行，非沙門稱沙門，彼雖隨在聖眾之中，然去聖眾遠，聖眾亦復去離彼遠。
大目揵連！若我正法、律聖眾清淨，不受死屍，若有不精進人惡生，非梵行稱梵行，非沙門稱沙門，彼雖隨在聖眾之中，然去聖眾遠，聖眾亦復去離彼遠者，是謂我正法、律中未曾有法。
^n11^m10h復次，大目揵連！如彼大海閻浮洲中有五大河，一曰恒伽，二曰搖尤那，三曰舍牢浮，四曰阿夷羅婆提，五曰摩企，皆入大海，及大海中龍水從空雨墮，渧如車軸，是一切水不能令大海有增減也。
大目揵連！我正法、律亦復如是，剎利種族姓子剃除鬚髮，著袈裟衣，至信、捨家、無家、學道，不移動心解脫，自作證成就遊。
大目揵連！不移動心解脫，於我正法、律中無增無減。
如是梵志種、居士種、工師種族姓子剃除鬚髮，著袈裟衣，至信、捨家、無家、學道，不移動心解脫，自作證成就遊。
大目揵連！不移動心解脫，於我正法、律中無增無減。
大目揵連！若我正法、律剎利種族姓子剃除鬚髮，著袈裟衣，至信、捨家、無家、學道，不移動心解脫，自作證成就遊。
大目揵連！不移動心解脫，於我正法、律中無增無減。
如是梵志種、居士種、工師種族姓子剃除鬚髮，著袈裟衣，至信、捨家、無家、學道，不移動心解脫，自作證成就遊。
大目揵連！不移動心解脫，於我正法、律中無增無減者，是謂我正法、律中未曾有法。」
^n12^m11佛說如是，尊者大目揵連及諸比丘聞佛所說，歡喜奉行。
^ck#m38〔郁伽長者經（上）〕^n1^m1我聞如是：
^m2一時，佛遊鞞舍離，住大林中。
^m3a爾時，郁伽長者唯婦女侍從，在諸女前從鞞舍離出。
於鞞舍離大林中間唯作女妓，娛樂如王。
於是郁伽長者飲酒大醉，捨諸婦女，至大林中。
郁伽長者飲酒大醉，遙見世尊在林樹間，端正姝好，猶星中月，光耀暐曄，晃若金山，相好具足，威神巍巍，諸根寂定，無有蔽礙，成就調御，息心靜默。
彼見佛已，即時醉醒。
^n2^m3b郁伽長者醉既醒已，便往詣佛，稽首禮足，卻坐一面。
爾時，世尊為彼說法，勸發渴仰，成就歡喜，無量方便為彼說法。
勸發渴仰，成就歡喜已，如諸佛法先說端正法，聞者歡悅。
謂說施、說戒、說生天法，毀呰欲為災患，生死為穢，稱歎無欲為妙，道品白淨。
世尊為彼說如是法已，佛知彼有歡喜心、具足心、柔軟心、堪耐心、勝上心、一向心、無疑心、無蓋心，有能、有力堪受正法，謂如諸佛說正法要。
世尊卽為彼說苦、集、滅、道，彼時郁伽長者卽於坐中見四聖諦苦、集、滅、道。
猶如白素，易染為色。郁伽長者亦復如是，卽於坐中見四聖諦苦、集、滅、道。
^n3^m3c於是，郁伽長者已見法得法，覺白淨法，斷疑度惑，更無餘尊，不復從他，無有猶豫，已住果證，於世尊法得無所畏，卽從座起，為佛作禮，白曰：
「世尊！我今自歸於佛、法及比丘眾，唯願世尊受我為優婆塞！
從今日始，終身自歸，乃至命盡。
世尊！我從今日，從世尊自盡形壽，梵行為首，受持五戒。」
^n4^m3d郁伽長者從世尊自盡形壽，梵行為首，受持五戒已，稽首佛足，繞三匝而去。
還歸其家，卽集諸婦人。集已，語曰：
「汝等知不？我從世尊自盡形壽，梵行為首，受持五戒。
汝等欲得住於此者，便可住此，行施作福；
若不欲住者，各自還歸；若汝欲得嫁者，我當嫁汝。」
於是，最大夫人白郁伽長者：
「若尊從佛自盡形壽，梵行為首，受持五戒者，便可以我與彼某甲。」
郁伽長者卽為呼彼人，以左手執大夫人臂，右手執金澡罐，語彼人曰：
「我今以大夫人與汝作婦。」
彼人聞已，便大恐怖，身毛皆竪，白郁伽長者：
「長者欲殺我耶？長者欲殺我耶？」
長者答曰：「我不殺汝，然我從佛自盡形壽，梵行為首，受持五戒，是故我以最大夫人與汝作婦耳。」
郁伽長者已與大夫人，當與、與時都無悔心。
^n5^m4是時，世尊無量百千大眾圍繞，於中咨嗟稱歎郁伽長者：
「郁伽長者有八未曾有法。」
^m5於是，有一比丘過夜平旦，著衣持鉢，往詣郁伽長者家。
^m6郁伽長者遙見比丘來，卽從座起，偏袒著衣，叉手向比丘白曰：
「尊者善來！尊者久不來此，願坐此床。」
彼時，比丘卽坐其床，郁伽長者禮比丘足，卻坐一面。
^n6^m7比丘告曰：
「長者！汝有善利，有大功德。
所以者何？謂世尊為汝無量百千大眾圍繞，於中咨嗟稱歎：
『郁伽長者有八未曾有法。』長者！汝有何法？」
^n7^m8a郁伽長者答比丘曰：「尊者！世尊初不說異，然我不知世尊為何因說，但尊者聽，謂我有法。
一時，世尊遊鞞舍離，住大林中。尊者！
我於爾時唯婦女侍從，我最在前出鞞舍離，於鞞舍離大林中間唯作女妓，娛樂如王。
尊者！我於爾時飲酒大醉，捨諸婦女，至大林中。
尊者！我時大醉，遙見世尊在林樹間，端正姝好，猶星中月，光耀暐曄，晃若金山，相好具足，威神巍巍，諸根寂定，無有蔽礙，成就調御，息心靜默。
我見佛已，即時醉醒。
尊者！我有是法。」
比丘歎曰：「長者！若有是法，甚奇！甚特！」
^n8^m8b尊者！我不但有是法，復次，尊者！我醉醒已，便往詣佛，稽首禮足，卻坐一面。
世尊為我說法，勸發渴仰，成就歡喜。
無量方便為我說法，勸發渴仰，成就歡喜已，如諸佛法先說端正法，聞者歡悅，謂說施、說戒、說生天法，毀呰欲為災患，生死為穢，稱歎無欲為妙，道品白淨。
世尊為我說如是法已，佛知我有歡喜心、具足心、柔軟心、堪耐心、勝上心、一向心、無疑心、無蓋心，有能、有力堪受正法，謂如諸佛說正法要。
世尊為我說苦、集、滅、道，我爾時卽於坐中見四聖諦苦、集、滅、道，猶如白素，易染為色。
尊者！我亦如是，卽於坐中見四聖諦苦、集、滅、道。
尊者！我有是法。」
比丘歎曰：「長者！若有是法，甚奇！甚特！」
^n9^m8c尊者！我不但有是法，復次，尊者！我見法得法，覺白淨法，斷疑度惑，更無餘尊，不復從他，無有猶豫，已住果證，於世尊法得無所畏。
尊者！我爾時卽從座起，稽首佛足：
『世尊！我今自歸於佛、法及比丘眾，唯願世尊受我為優婆塞！
從今日始，終身自歸，乃至命盡。
世尊！我從今日，從世尊自盡形壽，梵行為首，受持五戒。』
尊者！若我從世尊自盡形壽，梵行為首，受持五戒，未曾知己犯戒。
尊者！我有是法。」
比丘歎曰：「長者！若有是法，甚奇！甚特！」
^n10^m8d尊者！我不但有是法，復次，尊者！我爾時從世尊自盡形壽，梵行為首，受持五戒已，稽首佛足，繞三匝而去。
還歸其家，集諸婦女，集已，語曰：
『汝等知不？我從世尊自盡形壽，梵行為首，受持五戒。
汝等欲得住於此者，便可住此，行施作福；
若不欲住者，各自還歸；若汝欲得嫁者，我當嫁汝。』
於是，最大夫人來白我曰：
『若尊從佛自盡形壽，梵行為首，受持五戒者，便可以我與彼某甲。』
尊者！我爾時卽為呼彼人，以左手執大夫人臂，右手執金澡罐，語彼人曰：
『我今以大夫人與汝作婦。』
彼人聞已，便大恐怖，身毛皆竪，而白我曰：
『長者欲殺我耶？長者欲殺我耶？』尊者！我語彼曰：
『不欲殺汝，然我從佛自盡形壽，梵行為首，受持五戒，是故我以最大夫人與汝作婦耳。』
尊者！我已與大夫人，當與、與時都無悔心。
尊者！我有是法。」
比丘歎曰：「長者！若有是法，甚奇！甚特！」
^n11^m8e尊者！我不但有是法，復次，尊者！我詣眾園時，若初見一比丘，便為作禮；
若彼比丘經行者，我亦隨經行；若彼坐者，我亦於一面坐。
坐已聽法，彼尊為我說法，我亦為彼尊說法；
彼尊問我事，我亦問彼尊事；彼尊答我事，我亦答彼尊事。
尊者！我未曾憶輕慢上中下長老上尊比丘。
尊者！我有是法。」
比丘歎曰：「長者！若有是法，甚奇！甚特！」
^n12^m8f尊者！我不但有是法，復次，尊者！我在比丘眾行布施時，天住虛空而告我曰：
『長者！此是阿羅訶，此是向阿羅訶，此是阿那含，此是向阿那含，此是斯陀含，此是向斯陀含，此是須陀洹，此是向須陀洹，此精進，此不精進。
尊者！我施比丘眾時，未曾憶有分別意。
尊者！我有是法。」
比丘歎曰：「長者！若有是法，甚奇！甚特！」
^n13^m8g尊者！我不但有是法，復次，尊者！我在比丘眾行布施時，有天住虛空中而告我曰：
『長者！有如來、無所著、等正覺、世尊善說法，如來聖眾善趣向。』
尊者！我不從彼天信，不從彼欲樂，不從彼所聞，但我自有淨智，知有如來、無所著、等正覺、世尊善說法，如來聖眾善趣向。
尊者！我有是法。」
比丘歎曰：「長者！若有是法，甚奇！甚特！」
^n14^m8h尊者！我不但有是法，復次，尊者！謂佛所說五下分結，貪欲、瞋恚、身見、戒取、疑，我見此五，無一不盡令縛我還此世間，入於胎中。
尊者！我有是法。」
比丘歎曰：「長者！若有是法，甚奇！甚特！」
^n15^m9郁伽長者白比丘曰：「願尊在此食！」
^m10比丘為郁伽長者故，默然受請。
郁伽長者知彼比丘默然受已，卽從座起，自行澡水，以極淨美種種豐饒食噉含消，自手斟酌，令得飽滿。
食訖收器，行澡水竟，持一小床，別坐聽法。
^m11比丘為長者說法，勸發渴仰，成就歡喜。
無量方便為彼說法，勸發渴仰，成就歡喜已，從座起去，往詣佛所，稽首禮足，卻坐一面，謂與郁伽長者本所共論，盡向佛廣說。
^n16^m12於是，世尊告諸比丘：「我以是故，咨嗟稱歎郁伽長者有八未曾有法。」
^m13佛說如是，彼諸比丘聞佛所說，歡喜奉行。
^ck#m39〔郁伽長者經（下）〕^n1^m1我聞如是：
^m2一時，佛般涅槃後不久，眾多上尊長老比丘遊鞞舍離，在獼猴水邊高樓臺觀。
^m3爾時，郁伽長者施設如是大施，謂與遠來客食，與行人、病人、瞻病者食，常設粥食，常設飯食，供給守僧園人，常請二十眾食，五日都請比丘眾食，施設如是大施。
復於海中有一舶船，載滿貨還，價直百千，一時沒失。
^n2^m4眾多上尊長老比丘聞郁伽長者施設如是大施，謂與遠來客食，與行人、病人、瞻病者食，常設粥食，常設飯食，供給守僧園人，常請二十眾食，五日都請比丘眾食。聞已共作是議：
「諸賢！誰能往語郁伽長者：
『長者可止！勿復布施！長者後自當知。』
彼作是念：尊者阿難是佛侍者，受世尊教，佛所稱譽及諸智梵行人。
尊者阿難能往語郁伽長者：
『長者可止！勿復布施！長者後自當知。』
諸賢！我等共往詣尊者阿難所，說如此事。」
^n3^m5於是，眾多上尊長老比丘往詣尊者阿難所，共相問訊，卻坐一面，語曰：
「賢者阿難知不？郁伽長者施設如是大施，謂與遠來客食，與行人、病人、瞻病者食，常設粥食，常設飯食，供給守僧園人，常請二十眾食，五日都請比丘眾食，施設如是大施。
復於海中有一舶船，載滿貨還，價直百千，一時沒失。我等共作是議：
『誰能往語郁伽長者而作是語：
長者可止！勿復布施！長者後自當知。』復作是念：
尊者阿難是佛侍者，受世尊教，佛所稱譽及諸智梵行人。
尊者阿難能往語郁伽長者：
『長者可止！勿復布施！長者後自當知。』
賢者阿難可往詣郁伽長者而語彼曰：
『長者可止！勿復布施！長者後自當知。』」
^n4^m6尊者阿難白諸長老上尊比丘曰：
「諸尊！郁伽長者其性嚴整，若我自為語者，儻能致大不喜。諸尊！我為誰語？」
^m7諸長老上尊比丘答曰：
「賢者！稱比丘眾語，稱比丘眾語已，彼無所言。」
^n5^m8尊者阿難便默然受諸長老上尊比丘命。
於是，諸長老上尊比丘知尊者阿難默然許已，卽從座起，繞尊者阿難，各自還去。
^m9尊者阿難過夜平旦，著衣持鉢，往詣郁伽長者家。
^n6^m10郁伽長者遙見尊者阿難來，卽從座起，偏袒著衣，叉手向尊者阿難，白曰：
「善來尊者阿難！尊者阿難久不來此，願坐此床。」
^m11尊者阿難卽坐其床，郁伽長者禮尊者阿難足，卻坐一面。
^n7^m12尊者阿難告曰：「長者知不？長者施設如是大施，與遠來客食，與行人、病人、瞻病者食，常設粥食，常設飯食，供給守僧園人，常請二十眾食，五日都請比丘眾食，施設如是大施。
復於海中有一舶船，載滿貨還，價直百千，一時沒失。
長者可止！勿復布施！長者後自當知。」
^n8^m13長者白曰：「尊者阿難！為是誰語？」
^m14尊者阿難答曰：「長者！
我宣比丘眾語。」
^m15長者白曰：「若尊者阿難宣比丘眾語者，無所復論；
若自語者，或能致大不喜。
尊者阿難！若我如是捨與，如是惠施，一切財物皆悉竭盡，但使我願滿，如轉輪王願。」
^m16尊者阿難問曰：「長者云何轉輪王願？」
^m17a長者答曰：「尊者阿難！村中貧人作是念：
令我於村中最富。卽是彼願。村中富人作是念：
令我於邑中最富。卽是彼願。邑中富人作是念：
令我於城中最富。卽是彼願。城中富人作是念：
令我於城中作宗正。卽是彼願。城中宗正作是念：
令我作國相。卽是彼願。國相作是念：
令我作小王。卽是彼願。小王作是念：
令我作轉輪王。卽是彼願。轉輪王作是念：
令我如族姓子所為，剃除鬚髮，著袈裟衣，至信、捨家、無家、學道者，謂無上梵行訖，令我於現法中自知自覺，自作證成就遊：
生已盡，梵行已立，所作已辦，不更受有，知如真。
卽是彼願。尊者阿難！若我如是捨與，如是惠施，一切財物皆悉竭盡，但使我願滿，如轉輪王願。
尊者阿難！我有是法。」
^n9^m17b尊者阿難歎曰：「長者！若有是法，甚奇！甚特！」
^m18a復次，尊者阿難！我不但有是法，尊者阿難！我詣僧園時，若初見一比丘，便為作禮；
若彼比丘經行者，我亦隨經行；若彼坐者，我亦於一面坐。
坐已聽法，彼尊為我說法，我亦為彼尊說法；
彼尊問我事，我亦問彼尊事；彼尊答我事，我亦答彼尊事。
尊者阿難！我未曾憶輕慢上中下長老上尊比丘。
尊者阿難！我有是法。」
^n10^m18b尊者阿難歎曰：「長者！若有是法，甚奇！甚特！」
^m19a復次，尊者阿難！我不但有是法，尊者阿難！我在比丘眾行布施時，天住虛空而告我曰：
『長者！此是阿羅訶，此是向阿羅訶，此是阿那含，此是向阿那含，此是斯陀含，此是向斯陀含，此是須陀洹，此是向須陀洹，此是精進，此不精進。』
尊者阿難！我施比丘眾時未曾憶有分別意。
尊者阿難！我有是法。」
^n11^m19b尊者阿難歎曰：「長者！若有是法，甚奇！甚特！」
^m20a復次，尊者阿難！我不但有是法，尊者阿難！我在比丘眾行布施時，天住虛空而告我曰：
『長者！有如來、無所著、等正覺、世尊善說法，如來聖眾善趣向。』
我不從彼天信，不從彼欲樂，不從彼所聞，但我自有淨智，知有如來、無所著、等正覺、世尊善說法，如來聖眾善趣向。
尊者阿難！我有是法。」
^n12^m20b尊者阿難歎曰：「長者！若有是法，甚奇！甚特！」
^m21a復次，尊者阿難！我不但有是法，尊者阿難！我離欲、離惡不善之法…至得第四禪成就遊。
尊者阿難！我有是法。」
^m21b尊者阿難歎曰：「長者！若有是法，甚奇！甚特！」
^m22於是，郁伽長者白曰：「尊者阿難！願在此食。」
^n13^m23尊者阿難為郁伽長者故，默然受請。
郁伽長者知尊者阿難默然受已，卽從座起，自行澡水，以極淨美種種豐饒食噉含消，自手斟酌，令得飽滿。
食訖收器，行澡水已，取一小床，別坐聽法。
^n14^m24尊者阿難為彼說法，勸發渴仰，成就歡喜。
無量方便為彼說法，勸發渴仰，成就歡喜已，從座起去。
^m25尊者阿難所說如是，郁伽長者聞尊者阿難所說，歡喜奉行。
^ck#m40〔手長者經（上）〕^n1^m1我聞如是：
^m2一時，佛遊阿邏鞞伽邏，在惒林中。
^m3爾時，手長者與五百大長者俱，往詣佛所，稽首禮足，卻坐一面。
五百長者亦禮佛足，卻坐一面。
^m4世尊告曰：
「手長者！汝今有此極大眾，長者！
汝以何法攝此大眾？」
^n2^m5彼時手長者白曰：
「世尊！謂有四事攝，如世尊說，一者惠施，二者愛言，三者以利，四者等利。
世尊！我以此攝於大眾，或以惠施，或以愛言，或以利，或以等利。」
^n3^m6世尊歎曰：
「善哉！善哉！手長者！
汝能以如法攝於大眾，又以如門攝於大眾，以如因緣攝於大眾。
手長者！若過去有沙門、梵志以如法攝大眾者，彼一切卽此四事攝於中或有餘。
手長者！若有未來沙門、梵志以如法攝大眾者，彼一切卽此四事攝於中或有餘。
手長者！若有現在沙門、梵志以如法攝大眾者，彼一切卽此四事攝於中或有餘。」
^n4^m7於是，世尊為手長者說法，勸發渴仰，成就歡喜。
無量方便為彼說法，勸發渴仰，成就歡喜已，默然而住。
^m8於是，手長者佛為說法，勸發渴仰，成就歡喜已，卽從座起，為佛作禮，繞三匝而去。
還歸其家，到外門已，若有人者盡為說法，勸發渴仰，成就歡喜。
中門、內門及入在內，若有人者盡為說法，勸發渴仰，成就歡喜已，昇堂敷床，結跏趺坐。
心與慈俱，遍滿一方成就遊。
如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。
如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。
^n5^m9爾時，三十三天集在法堂，咨嗟稱歎手長者：
「諸賢！手長者有大善利，有大功德。
所以者何？彼手長者，佛為說法，勸發渴仰，成就歡喜已，卽從座起，為佛作禮，繞三匝而去。
還歸其家，到外門已，若有人者盡為說法，勸發渴仰，成就歡喜。
中門、內門及入在內，若有人者盡為說法，勸發渴仰，成就歡喜已，昇堂敷床，結跏趺坐。
心與慈俱，遍滿一方成就遊。
如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。
如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。」
^n6^m10於是，毘沙門大天王色像巍巍，光耀暐曄，夜將向旦，往詣手長者家，告曰：
「長者！汝有善利，有大功德。
所以者何？今三十三天為長者集在法堂，咨嗟稱歎：
『手長者有大善利，有大功德。
所以者何？諸賢！彼手長者，佛為說法，勸發渴仰，成就歡喜已，卽從座起，為佛作禮，繞三匝而去。
還歸其家，到外門已，若有人者盡為說法，勸發渴仰，成就歡喜。
中門、內門及入在內，若有人者盡為說法，勸發渴仰，成就歡喜已，昇堂敷床，結跏趺坐。
心與慈俱，遍滿一方成就遊。
如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。
如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。』」
^n7^m11是時，手長者默然不語，不觀、不視毘沙門大天王。
所以者何？以尊重定、守護定故。
^m12爾時，世尊於無量百千眾中，咨嗟稱歎手長者：
「手長者有七未曾有法。
彼手長者，我為說法，勸發渴仰，成就歡喜已，卽從座起，為我作禮，繞三匝而去。
還歸其家，到外門已，若有人者盡為說法，勸發渴仰，成就歡喜。
中門、內門及入在內，若有人者盡為說法，勸發渴仰，成就歡喜已，昇堂敷床，結跏趺坐。
心與慈俱，遍滿一方成就遊。
如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。
如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。
今三十三天為彼集在法堂，咨嗟稱歎：
『手長者有大善利，有大功德。
所以者何？諸賢！彼手長者，佛為說法，勸發渴仰，成就歡喜已，卽從座起，為佛作禮，繞三匝而去。
還歸其家，到外門已，若有人者盡為說法，勸發渴仰，成就歡喜。
中門、內門及入在內，若有人者盡為說法，勸發渴仰，成就歡喜已，昇堂敷床，結跏趺坐。
心與慈俱，遍滿一方成就遊。
如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。
如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。』
今毘沙門大天王色像巍巍，光耀暐曄，夜將向旦，詣手長者家，告曰：
『長者！汝有善利，有大功德。
所以者何？今三十三天為長者集在法堂，咨嗟稱歎：
手長者有大善利，有大功德。
所以者何？諸賢！彼手長者，佛為說法，勸發渴仰，成就歡喜已，卽從座起，為佛作禮，繞三匝而去。
還歸其家，到外門已，若有人者盡為說法，勸發渴仰，成就歡喜。
中門、內門及入在內，若有人者盡為說法，勸發渴仰，成就歡喜已，昇堂敷床，結跏趺坐。
心與慈俱，遍滿一方成就遊。
如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。
如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。』」
^n8^m13於是，有一比丘過夜平旦，著衣持鉢，往詣手長者家。
^m14手長者遙見比丘來，卽從座起，叉手向比丘白曰：
「尊者善來！尊者久不來此，願坐此床。」
^m15彼時比丘卽坐其床，手長者禮比丘足，卻坐一面。
^m16比丘告曰：「長者！汝有善利，有大功德。
所以者何？世尊為汝於無量百千眾中，咨嗟稱歎手長者：
『手長者有七未曾有法。
手長者我為說法，勸發渴仰，成就歡喜已，卽從座起，為我作禮，繞三匝而去。
還歸其家，到外門已，若有人者盡為說法，勸發渴仰，成就歡喜。
中門、內門及入在內，若有人者盡為說法，勸發渴仰，成就歡喜已，昇堂敷床，結跏趺坐。
心與慈俱，遍滿一方成就遊。
如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。
如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。』
今三十三天為彼集在法堂，咨嗟稱歎：
『手長者有大善利，有大功德。
所以者何？諸賢！彼手長者，佛為說法，勸發渴仰，成就歡喜已，卽從座起，為佛作禮，繞三匝而去。
還歸其家，到外門已，若有人者盡為說法，勸發渴仰，成就歡喜。
中門、內門及入在內，若有人者盡為說法，勸發渴仰，成就歡喜已，昇堂敷床，結跏趺坐。
心與慈俱，遍滿一方成就遊。
如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。
如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。』
於是，毘沙門大天王色像巍巍，光耀暐曄，夜將向旦，詣手長者家，告曰：
長者！汝有善利，有大功德。
所以者何？今三十三天為手長者集在法堂，咨嗟稱歎：
『手長者有大善利，有大功德。
所以者何？諸賢！彼手長者，佛為說法，勸發渴仰，成就歡喜已，卽從座起，為佛作禮，繞三匝而去。
還歸其家，到外門已，若有人者盡為說法，勸發渴仰，成就歡喜。
中門、內門及入在內，若有人者盡為說法，勸發渴仰，成就歡喜已，昇堂敷床，結跏趺坐。
心與慈俱，遍滿一方成就遊。
如是二三四方，四維上下，普周一切，心與慈俱，無結無怨，無恚無諍，極廣甚大，無量善修，遍滿一切世間成就遊。
如是悲、喜心與捨俱，無結無怨，無恚無諍，極廣甚大，無量善修，遍滿一切世間成就遊。』
是時，手長者默然不語，亦不觀視毘沙門大天王。
所以者何？以尊重定、守護定故。」
^n9^m17於是，手長者白比丘曰：
「尊者！是時無白衣耶？」
^m18比丘答曰：「無白衣也。」
^m19又問曰：「若有白衣者，當有何咎？」
^m20長者答曰：「尊者！或有不信世尊語者，彼當長夜不義不忍，生極惡處，受苦無量；
若有信佛語者，彼因此事故，便能尊重恭敬禮事我，尊者！
我亦不欲令爾也。尊者！願在此食。」
^n10^m21彼比丘為手長者故，默然受請。
^m22手長者知彼比丘默然受已，卽從座起，自行澡水，以極淨美種種豐饒食噉含消，自手斟酌，令得飽滿。
食訖收器，行澡水已，取一小床，別坐聽法。
^m23彼比丘為手長者說法，勸發渴仰，成就歡喜。
無量方便為彼說法，勸發渴仰，成就歡喜已，從座起去，往詣佛所，稽首禮足，卻坐一面，謂與手長者本所共論盡向佛說。
^n11^m24於是，世尊告諸比丘：「我以是故，稱說手長者有七未曾有法。
復次汝等當知，手長者復有第八未曾有法：手長者無求無欲。」
^m25佛說如是，彼諸比丘聞佛所說，歡喜奉行。
^ck#m41〔手長者經（下）〕^n1^m1我聞如是：
^m2一時，佛遊阿邏鞞伽邏，在惒林中。
^m3爾時，世尊告諸比丘：
「手長者有八未曾有法。云何為八？
手長者有少欲、有信、有慚、有愧、有精進、有念、有定、有慧。
^m4a手長者有少欲者，此何因說？
手長者自少欲，不欲令他知我少欲，有信、有慚、有愧、有精進、有念、有定、有慧，手長者自有慧，不欲令他知我有慧，手長者有少欲者，因此故說。
^n2^m4b手長者有信者，此何因說？
手長者得信堅固，深著如來，信根已立，終不隨外沙門、梵志、若天、魔、梵及餘世間；
手長者有信者，因此故說。
^m4c手長者有慚者，此何因說？
手長者常行慚恥，可慚知慚，惡不善法，穢汙煩惱受諸惡報，造生死本；
手長者有慚者，因此故說。
^n3^m4d手長者有愧者，此何因說？
手長者常行羞愧，可愧知愧，惡不善法，穢汙煩惱受諸惡報，造生死本；
手長者有愧者，因此故說。
^m4e手長者有精進者，此何因說？
手長者常行精進，除惡不善，修諸善法，恒自起意，專一堅固，為諸善本，不捨方便；
手長者有精進者，因此故說。
^n4^m4f手長者有念者，此何因說？
手長者觀內身如身，觀內覺、心、法如法；
手長者有念者，因此故說。
^m4g手長者有定者，此何因說？
手長者離欲、離惡不善之法…至得第四禪成就遊；
手長者有定者，因此故說。
^m4h手長者有慧者，此何因說？
手長者修行智慧，觀興衰法，得如此智，聖慧明達，分別曉了，以正盡苦；
手長者有慧者，因此故說。
^n5^m5手長者有八未曾有法者，因此故說。」
^m6佛說如是，彼諸比丘聞佛所說，歡喜奉行。
^ck#m42〔何義經〕^n1^m1我聞如是：
^m2一時，佛遊舍衛國，在勝林給孤獨園。
^m3a爾時，尊者阿難則於晡時從燕坐起，往詣佛所，稽首禮足，卻住一面，白曰：
「世尊！持戒為何義？」
^m3b世尊答曰：「阿難！持戒者，令不悔義。
阿難！若有持戒者，便得不悔。」
^m4a復問：「世尊！不悔為何義？」
^m4b世尊答曰：「阿難！不悔者，令歡悅義。
阿難！若有不悔者，便得歡悅。」
^n2^m5a復問：「世尊！歡悅為何義？」
^m5b世尊答曰：「阿難！歡悅者，令喜義。
阿難！若有歡悅者，便得喜。」
^m6a復問：「世尊！喜為何義？」
^m6b世尊答曰：「阿難！喜者，令止義。
阿難！若有喜者，便得止身。」
^m7a復問：「世尊！止為何義？」
^m7b世尊答曰：「阿難！止者，令樂義。
阿難！若有止者，便得覺樂。」
^n3^m8a復問：「世尊！樂為何義？」
^m8b世尊答曰：「阿難！樂者，令定義。
阿難！若有樂者，便得定心。」
^m9a復問：「世尊！定為何義？」
^m9b世尊答曰：「阿難！定者，令見如實、知如真義。
阿難！若有定者，便得見如實、知如真。」
^m10a復問：「世尊！見如實、知如真為何義？」
^m10b世尊答曰：「阿難！見如實、知如真者，令厭義。
阿難！若有見如實、知如真者，便得厭。」
^n4^m11a復問：「世尊！厭為何義？」
^m11b世尊答曰：「阿難！厭者，令無欲義。
阿難！若有厭者，便得無欲。」
^m12a復問：「世尊！無欲為何義？」
^m12b世尊答曰：「阿難！無欲者，令解脫義。
阿難！若有無欲者，便得解脫一切淫、怒、癡。
^m13是為，阿難！因持戒便得不悔，因不悔便得歡悅，因歡悅便得喜，因喜便得止，因止便得樂，因樂便得定。
^n5^m14阿難！多聞聖弟子因定便得見如實、知如真，因見如實、知如真，便得厭，因厭便得無欲，因無欲便得解脫，因解脫便知解脫：
生已盡，梵行已立，所作已辦，不更受有，知如真。
^n6^m15阿難！是為法法相益，法法相因，如是此戒趣至第一，謂度此岸，得至彼岸。」
^m16佛說如是，尊者阿難及諸比丘聞佛所說，歡喜奉行。
^ck#m43〔不思經〕^n1^m1我聞如是：
^m2一時，佛遊舍衞國，在勝林給孤獨園。
^m3a爾時，世尊告曰：「阿難！持戒者不應思：
令我不悔。阿難！但法自然，持戒者便得不悔。
^m3b阿難！有不悔者不應思：
令我歡悅。阿難！但法自然，有不悔者便得歡悅。
^m3c阿難！有歡悅者不應思：
令我喜。阿難！但法自然，有歡悅者便得喜。
^n2^m3d阿難！有喜者不應思：
令我止。阿難！但法自然，有喜者便得止身。
^m3e阿難！有止者不應思：
令我樂。阿難！但法自然，有止者便得覺樂。
^m3f阿難！有樂者不應思：
令我定。阿難！但法自然，有樂者便得定心。
^m3g阿難！有定者不應思：
令我見如實、知如真。阿難！
但法自然，有定者便得見如實、知如真。
^n3^m3h阿難！有見如實、知如真者不應思：
令我厭。阿難！但法自然，有見如實、知如真者便得厭。
^m3i阿難！有厭者不應思：
令我無欲。阿難！但法自然，有厭者便得無欲。
^m3j阿難！有無欲者不應思：
令我解脫。阿難！但法自然，有無欲者便得解脫一切淫、怒、癡。
^n4^m4阿難！是為因持戒便得不悔，因不悔便得歡悅，因歡悅便得喜，因喜便得止，因止便得樂，因樂便得定心。
^m5阿難！多聞聖弟子有定心者便見如實、知如真，因見如實、知如真便得厭，因厭便得無欲，因無欲便得解脫，因解脫便知解脫：
生已盡，梵行已立，所作已辦，不更受有，知如真。
^n5^m6阿難！是為法法相益，法法相因，如是此戒趣至第一，謂度此岸，得至彼岸。」
^m7佛說如是，尊者阿難及諸比丘聞佛所說，歡喜奉行。
^ck#m44〔念經〕^n1^m1我聞如是：
^m2一時，佛遊舍衞國，在勝林給孤獨園。
^m3a爾時，世尊告諸比丘：
「若比丘多忘無正智，便害正念正智。
^m3b若無正念正智，便害護諸根、護戒、不悔、歡悅、喜、止、樂、定、見如實、知如真、厭、無欲、解脫。
^m3c若無解脫，便害涅槃。
^n2^m4a若比丘不多忘有正智，便習正念正智。
^m4b若有正念正智，便習護諸根、護戒、不悔、歡悅、喜、止、樂、定、見如實、知如真、厭、無欲、解脫。
^m4c若有解脫，便習涅槃。」
^m5佛說如是，彼諸比丘聞佛所說，歡喜奉行。
^ck#m45〔慚愧經（上）〕^n1^m1我聞如是：
^m2一時，佛遊舍衞國，在勝林給孤獨園。
^m3a爾時，世尊告諸比丘：
「若比丘無慚無愧，便害愛恭敬。
^m3b若無愛恭敬，便害其信。
^m3c若無其信，便害正思惟。
^m3d若無正思惟，便害正念正智。
^m3e若無正念正智，便害護諸根、護戒、不悔、歡悅、喜、止、樂、定、見如實、知如真、厭、無欲、解脫。
^n2^m3f若無解脫，便害涅槃。
^m4a若比丘有慚有愧，便習愛恭敬。
^m4b若有愛恭敬，便習其信。
^m4c若有其信，便習正思惟。
^m4d若有正思惟，便習正念正智。
^m4e若有正念正智，便習護諸根、護戒、不悔、歡悅、喜、止、樂、定、見如實、知如真、厭、無欲、解脫。
^m4f若有解脫，便習涅槃。」
^n3^m5佛說如是，彼諸比丘聞佛所說，歡喜奉行。
^ck#m46〔慚愧經（下）〕^n1^m1我聞如是：
^m2一時，佛遊舍衞國，在勝林給孤獨園。
^m3a爾時，尊者舍梨子告諸比丘：
「諸賢！若比丘無慚無愧，便害愛恭敬。
^m3b若無愛恭敬，便害其信。
^m3c若無其信，便害正思惟。
^m3d若無正思惟，便害正念正智。
^m3e若無正念正智，便害護諸根、護戒、不悔、歡悅、喜、止、樂、定、見如實、知如真、厭、無欲、解脫。
^n2^m3f若無解脫，便害涅槃。
^m4a諸賢！猶如有樹，若害外皮，則內皮不成。
^m4b內皮不成，則莖、幹、心、節、枝、葉、華、實皆不得成。
^m5a諸賢！當知比丘亦復如是，若無慚無愧，便害愛恭敬。
^m5b若無愛恭敬，便害其信。
^m5c若無其信，便害正思惟。
^m5d若無正思惟，便害正念正智。
^n3^m5e若無正念正智，便害護諸根、護戒、不悔、歡悅、喜、止、樂、定、見如實、知如真、厭、無欲、解脫。
^m5f若無解脫，便害涅槃。
^m6a諸賢！若比丘有慚有愧，便習愛恭敬。
^m6b若有愛恭敬，便習其信。
^n4^m6c若有其信，便習正思惟。
^m6d若有正思惟，便習正念正智。
^m6e若有正念正智，便習護諸根、護戒、不悔、歡悅、喜、止、樂、定、見如實、知如真、厭、無欲、解脫。
^m6f若有解脫，便習涅槃。
^m7a諸賢！猶如有樹，不害外皮，則內皮得成。
^m7b內皮得成，則莖、幹、心、節、枝、葉、華、實皆得成就。
^n5^m8a諸賢！當知比丘亦復如是，若有慚有愧，便習愛恭敬。
^m8b若有愛恭敬，便習其信。
^m8c若有其信，便習正思惟。
^m8d若有正思惟，便習正念正智。
^m8e若有正念正智，便習護諸根、護戒、不悔、歡悅、喜、止、樂、定、見如實、知如真、厭、無欲、解脫。
^n6^m8f若有解脫，便習涅槃。」
^m9尊者舍梨子所說如是，彼諸比丘聞尊者舍梨子所說，歡喜奉行。
^ck#m47〔戒經（上）〕^n1^m1我聞如是：
^m2一時，佛遊舍衞國，在勝林給孤獨園。
^m3a爾時，世尊告諸比丘：
「若比丘犯戒，便害不悔、歡悅、喜、止、樂、定、見如實、知如真、厭、無欲、解脫。
^m3b若無解脫，便害涅槃。
^m4a若比丘持戒，便習不悔、歡悅、喜、止、樂、定、見如實、知如真、厭、無欲、解脫。
^n2^m4b若有解脫，便習涅槃。」
^m5佛說如是，彼諸比丘聞佛所說，歡喜奉行。
^ck#m48〔戒經（下）〕^n1^m1我聞如是：
^m2一時，佛遊舍衞國，在勝林給孤獨園。
^m3a爾時，尊者舍梨子告諸比丘：
「諸賢！若比丘犯戒，便害不悔、歡悅、喜、止、樂、定、見如實、知如真、厭、無欲、解脫。
^m3b若無解脫，便害涅槃。
^m4諸賢！猶如有樹，若害根者，則莖、幹、心、節、枝、葉、華、實皆不得成。
^n2^m5a諸賢！當知比丘亦復如是，若有犯戒，便害不悔、歡悅、喜、止、樂、定、見如實、知如真、厭、無欲、解脫。
^m5b若無解脫，便害涅槃。
^m6a諸賢！若比丘持戒，便習不悔、歡悅、喜、止、樂、定、見如實、知如真、厭、無欲、解脫。
^n3^m6b若有解脫，便習涅槃。
^m7諸賢！猶如有樹，若不害根者，則莖、幹、心、節、枝、葉、華、實皆得成就。
^m8a諸賢！當知比丘亦復如是，若有持戒，便習不悔、歡悅、喜、止、樂、定、見如實、知如真、厭、無欲、解脫。
^m8b若有解脫，便習涅槃。」
^m9尊者舍梨子所說如是，彼諸比丘聞尊者舍梨子所說，歡喜奉行。
^ck#m49〔恭敬經（上）〕^n1^m1我聞如是：
^m2一時，佛遊舍衞國，在勝林給孤獨園。
^m3爾時，世尊告諸比丘：
「比丘當行恭敬及善觀，敬重諸梵行人。
^m4a若比丘不行恭敬、不善觀、不敬重諸梵行已，具威儀法者，必無是處。
^m4b不具威儀法已，具學法者，必無是處。
^n2^m4c不具學法已，具戒身者，必無是處。
^m4d不具戒身已，具定身者，必無是處。
^m4e不具定身已，具慧身者，必無是處。
^m4f不具慧身已，具解脫身者，必無是處。
^m4g不具解脫身已，具解脫知見身者，必無是處。
^m4h不具解脫知見身已，具涅槃者，必無是處。
^n3^m5a若比丘行恭敬及善觀，敬重諸梵行已，具威儀法者，必有是處。
^m5b具威儀法已，具學法者，必有是處。
^m5c具學法已，具戒身者，必有是處。
^m5d具戒身已，具定身者，必有是處。
^m5e具定身已，具慧身者，必有是處。
^m5f具慧身已，具解脫身者，必有是處。
^n4^m5g具解脫身已，具解脫知見身者，必有是處。
^m5h具解脫知見身已，具涅槃者，必有是處。」
^m6佛說如是，彼諸比丘佛聞所說，歡喜奉行。
^ck#m50〔恭敬經（下）〕^n1^m1我聞如是：
^m2一時，佛遊舍衞國，在勝林給孤獨園。
^m3爾時，世尊告諸比丘：
「比丘當行恭敬及善觀，敬重諸梵行人。
^m4a若比丘不行恭敬、不善觀、不敬重諸梵行已，具威儀法者，必無是處。
^m4b不具威儀法已，具學法者，必無是處。
^n2^m4c不具學法已，護諸根、護戒、不悔、歡悅、喜、止、樂、定、見如實、知如真、厭、無欲、解脫。
^m4d不具解脫已，具涅槃者，必無是處。
^m5a若比丘行恭敬及善觀，敬重諸梵行已，具威儀法者，必有是處。
^m5b具威儀法已，具學法者，必有是處。
^n3^m5c具學法已，具護諸根、護戒、不悔、歡悅、喜、止、樂、定、見如實、知如真、厭、無欲、解脫。
^m5d具解脫已，具涅槃者，必有是處。」
^m6佛說如是，彼諸比丘聞佛所說，歡喜奉行。
^ck#m51〔本際經〕^n1^m1我聞如是：
^m2一時，佛遊舍衞國，在勝林給孤獨園。
^m3爾時，世尊告諸比丘：
「有愛者，其本際不可知：
本無有愛，然今生有愛。便可得知：所因有愛。
^m4a有愛者，則有習，非無習。何謂有愛習？
答曰：『無明為習。』
^m4b無明亦有習，非無習。何謂無明習？
答曰：『五蓋為習。』
^n2^m4c五蓋亦有習，非無習。何謂五蓋習？
答曰：『三惡行為習。』
^m4d三惡行亦有習，非無習。何謂三惡行習？
答曰：『不護諸根為習。』
^m4e不護諸根亦有習，非無習。何謂不護諸根習？
答曰：『不正念、不正智為習。』
^m4f不正念、不正智亦有習，非無習。
何謂不正念、不正智習？
答曰：『不正思惟為習。』
^n3^m4g不正思惟亦有習，非無習。何謂不正思惟習？
答曰：『不信為習。』
^m4h不信亦有習，非無習。何謂不信習？
答曰：『聞惡法為習。』
^m4i聞惡法亦有習，非無習。何謂聞惡法習？
答曰：『親近惡知識為習。』
^m4j親近惡知識亦有習，非無習。何謂親近惡知識習？
答曰：『惡人為習。』
^n4^m5a是為具惡人已，便具親近惡知識。
^m5b具親近惡知識已，便具聞惡法。
^m5c具聞惡法已，便具生不信。
^m5d具生不信已，便具不正思惟。
^m5e具不正思惟已，便具不正念、不正智。
^m5f具不正念、不正智已，便具不護諸根。
^m5g具不護諸根已，便具三惡行。
^n5^m5h具三惡行已，便具五蓋。
^m5i具五蓋已，便具無明。
^m5j具無明已，便具有愛。
^m6如是此有愛展轉具成。
^m7a明、解脫亦有習，非無習。何謂明、解脫習？
答曰：『七覺支為習。』
^m7b七覺支亦有習，非無習。何謂七覺支習？
答曰：『四念處為習。』
^n6^m7c四念處亦有習，非無習。何謂四念處習？
答曰：『三妙行為習。』
^m7d三妙行亦有習，非無習。何謂三妙行習？
答曰：『護諸根為習。』
^m7e護諸根亦有習，非無習。何謂護諸根習？
答曰：『正念、正智為習。』
^m7f正念、正智亦有習，非無習。何謂正念、正智習？
答曰：『正思惟為習。』
^n7^m7g正思惟亦有習，非無習。何謂正思惟習？
答曰：『信為習。』
^m7h信亦有習，非無習。何謂信習？
答曰：『聞善法為習。』
^m7i聞善法亦有習，非無習。何謂聞善法習？
答曰：『親近善知識為習。』
^m7j親近善知識亦有習，非無習。何謂親近善知識習？
答曰：『善人為習。』
^n8^m8a是為具善人已，便具親近善知識。
^m8b具親近善知識已，便具聞善法。
^m8c具聞善法已，便具生信。
^m8d具生信已，便具正思惟。
^m8e具正思惟已，便具正念、正智。
^m8f具正念、正智已，便具護諸根。
^m8g具護諸根已，便具三妙行。
^m8h具三妙行已，便具四念處。
^n9^m8i具四念處已，便具七覺支。
^m8j具七覺支已，便具明、解脫。
^m9如是此明、解脫展轉具成。」
^m10佛說如是，彼諸比丘聞佛所說，歡喜奉行。
^ck#m52〔食經（上）〕^n1^m1我聞如是：
^m2一時，佛遊舍衞國，在勝林給孤獨園。
^m3爾時，世尊告諸比丘：
「有愛者，其本際不可知：
本無有愛，然今生有愛。便可得知：所因有愛。
^m4a有愛者，則有食，非無食。何謂有愛食？
答曰：『無明為食。』
^m4b無明亦有食，非無食。何謂無明食？
答曰：『五蓋為食。』
^n2^m4c五蓋亦有食，非無食。何謂五蓋食？
答曰：『三惡行為食。』
^m4d三惡行亦有食，非無食。何謂三惡行食？
答曰：『不護諸根為食。』
^m4e不護諸根亦有食，非無食。何謂不護諸根食？
答曰：『不正念、不正智為食。』
^m4f不正念、不正智亦有食，非無食。
何謂不正念、不正智食？
答曰：『不正思惟為食。』
^n3^m4g不正思惟亦有食，非無食。何謂不正思惟食？
答曰：『不信為食。』
^m4h不信亦有食，非無食。何謂不信食？
答曰：『聞惡法為食。』
^m4i聞惡法亦有食，非無食。何謂聞惡法食？
答曰：『親近惡知識為食。』
^m4j親近惡知識亦有食，非無食。何謂親近惡知識食？
答曰：『惡人為食。』
^n4^m5a是為具惡人已，便具親近惡知識。
^m5b具親近惡知識已，便具聞惡法。
^m5c具聞惡法已，便具生不信。
^m5d具生不信已，便具不正思惟。
^m5e具不正思惟已，便具不正念、不正智。
^m5f具不正念、不正智已，便具不護諸根。
^m5g具不護諸根已，便具三惡行。
^n5^m5h具三惡行已，便具五蓋。
^m5i具五蓋已，便具無明。
^m5j具無明已，便具有愛。
^m6如是此有愛展轉具成。
^m7a大海亦有食，非無食。何謂大海食？
答曰：『大河為食。』
^m7b大河亦有食，非無食。何謂大河食？
答曰：『小河為食。』
^m7c小河亦有食，非無食。何謂小河食？
答曰：『大川為食。』
^n6^m7d大川亦有食，非無食。何謂大川食？
答曰：『小川為食。』
^m7e小川亦有食，非無食。何謂小川食？
答曰：『山巖溪澗、平澤為食。』
^m7f山巖溪澗、平澤亦有食，非無食。
何謂山巖溪澗、平澤食？
答曰：『雨為食。』
^m8a有時大雨，大雨已，則山巖溪澗、平澤水滿。
^n7^m8b山巖溪澗、平澤水滿已，則小川滿。
^m8c小川滿已，則大川滿。
^m8d大川滿已，則小河滿。
^m8e小河滿已，則大河滿。
^m8f大河滿已，則大海滿。
^m9如是彼大海展轉成滿。
^m10如是有愛亦有食，非無食。
^m11a何謂有愛食？
答曰：『無明為食。』
^n8^m11b無明亦有食，非無食。何謂無明食？
答曰：『五蓋為食。』
^m11c五蓋亦有食，非無食。何謂五蓋食？
答曰：『三惡行為食。』
^m11d三惡行亦有食，非無食。何謂三惡行食？
答曰：『不護諸根為食。』
^m11e不護諸根亦有食，非無食。何謂不護諸根食？
答曰：『不正念、不正智為食。』
^n9^m11f不正念、不正智亦有食，非無食。
何謂不正念、不正智食？
答曰：『不正思惟為食。』
^m11g不正思惟亦有食，非無食。何謂不正思惟食？
答曰：『不信為食。』
^m11h不信亦有食，非無食。何謂不信食？
答曰：『聞惡法為食。』
^m11i聞惡法亦有食，非無食。何謂聞惡法食？
答曰：『親近惡知識為食。』
^n10^m11j親近惡知識亦有食，非無食。何謂親近惡知識食？
答曰：『惡人為食。』
^m12a是為具惡人已，便具親近惡知識。
^m12b具親近惡知識已，便具聞惡法。
^m12c具聞惡法已，便具生不信。
^m12d具生不信已，便具不正思惟。
^m12e具不正思惟已，便具不正念、不正智。
^n11^m12f具不正念、不正智已，便具不護諸根。
^m12g具不護諸根已，便具三惡行。
^m12h具三惡行已，便具五蓋。
^m12i具五蓋已，便具無明。
^m12j具無明已，便具有愛。
^m13如是此有愛展轉具成。
^m14a明、解脫亦有食，非無食。何謂明、解脫食？
答曰：『七覺支為食。』
^n12^m14b七覺支亦有食，非無食。何謂七覺支食？
答曰：『四念處為食。』
^m14c四念處亦有食，非無食。何謂四念處食？
答曰：『三妙行為食。』
^m14d三妙行亦有食，非無食。何謂三妙行食？
答曰：『護諸根為食。』
^m14e護諸根亦有食，非無食。何謂護諸根食？
答曰：『正念、正智為食。』
^n13^m14f正念、正智亦有食，非無食。何謂正念、正智食？
答曰：『正思惟為食。』
^m14g正思惟亦有食，非無食。何謂正思惟食？
答曰：『信為食。』
^m14h信亦有食，非無食。何謂信食？
答曰：『聞善法為食。』
^m14i聞善法亦有食，非無食。何謂聞善法食？
答曰：『親近善知識為食。』
^n14^m14j親近善知識亦有食，非無食。何謂親近善知識食？
答曰：『善人為食。』
^m15a是為具善人已，便具親近善知識。
^m15b具親近善知識已，便具聞善法。
^m15c具聞善法已，便具生信。
^m15d具生信已，便具正思惟。
^m15e具正思惟已，便具正念、正智。
^n15^m15f具正念、正智已，便具護諸根。
^m15g具護諸根已，便具三妙行。
^m15h具三妙行已，便具四念處。
^m15i具四念處已，便具七覺支。
^m15j具七覺支已，便具明、解脫。
^m16如是此明、解脫展轉具成。
^m17a大海亦有食，非無食。何謂大海食？
答曰：『大河為食。』
^n16^m17b大河亦有食，非無食。何謂大河食？
答曰：『小河為食。』
^m17c小河亦有食，非無食。何謂小河食？
答曰：『大川為食。』
^m17d大川亦有食，非無食。何謂大川食？
答曰：『小川為食。』
^m17e小川亦有食，非無食。何謂小川食？
答曰：『山巖溪澗、平澤為食。』
^m17f山巖溪澗、平澤亦有食，非無食。
何謂山巖溪澗、平澤食？
答曰：『雨為食。』
^n17^m18a有時大雨，大雨已，則山巖溪澗、平澤水滿。
^m18b山巖溪澗、平澤水滿已，則小川滿。
^m18c小川滿已，則大川滿。
^m18d大川滿已，則小河滿。
^m18e小河滿已，則大河滿。
^m18f大河滿已，則大海滿。
^m19如是彼大海展轉成滿。
^m20a如是明、解脫亦有食，非無食。何謂明、解脫食？
答曰：『七覺支為食。』
^n18^m20b七覺支亦有食，非無食。何謂七覺支食？
答曰：『四念處為食。』
^m20c四念處亦有食，非無食。何謂四念處食？
答曰：『三妙行為食。』
^m20d三妙行亦有食，非無食。何謂三妙行食？
答曰：『護諸根為食。』
^m20e護諸根亦有食，非無食。何謂護諸根食？
答曰：『正念、正智為食。』
^n19^m20f正念、正智亦有食，非無食。何謂正念、正智食？
答曰：『正思惟為食。』
^m20g正思惟亦有食，非無食。何謂正思惟食？
答曰：『信為食。』
^m20h信亦有食，非無食。何謂信食？
答曰：『聞善法為食。』
^m20i聞善法亦有食，非無食。何謂聞善法食？
答曰：『親近善知識為食。』
^n20^m20j親近善知識亦有食，非無食。何謂親近善知識食？
答曰：『善人為食。』
^m21a是為具善人已，便具親近善知識。
^m21b具親近善知識已，便具聞善法。
^m21c具聞善法已，便具生信。
^m21d具生信已，便具正思惟。
^m21e具正思惟已，便具正念、正智。
^n21^m21f具正念、正智已，便具護諸根。
^m21g具護諸根已，便具三妙行。
^m21h具三妙行已，便具四念處。
^m21i具四念處已，便具七覺支。
^m21j具七覺支已，便具明、解脫。
^m22如是此明、解脫展轉具成。
^m23佛說如是，彼諸比丘聞佛所說，歡喜奉行。
^ck#m53〔食經（下）〕^n1^m1我聞如是：
^m2一時，佛遊舍衞國，在勝林給孤獨園。
^m3爾時，世尊告諸比丘：
「有愛者，其本際不可知：
本無有愛，然今生有愛。便可得知：所因有愛。
^m4a有愛者，則有食，非無食。何謂有愛食？
答曰：『無明為食。』
^m4b無明亦有食，非無食。何謂無明食？
答曰：『五蓋為食。』
^n2^m4c五蓋亦有食，非無食。何謂五蓋食？
答曰：『三惡行為食。』
^m4d三惡行亦有食，非無食。何謂三惡行食？
答曰：『不護諸根為食。』
^m4e不護諸根亦有食，非無食。何謂不護諸根食？
答曰：『不正念、不正智為食。』
^m4f不正念、不正智亦有食，非無食。
何謂不正念、不正智食？
答曰：『不正思惟為食。』
^n3^m4g不正思惟亦有食，非無食。何謂不正思惟食？
答曰：『不信為食。』
^m4h不信亦有食，非無食。何謂不信食？
答曰：『聞惡法為食。』
^m4i聞惡法亦有食，非無食。何謂聞惡法食？
答曰：『親近惡知識為食。』
^m4j親近惡知識亦有食，非無食。何謂親近惡知識食？
答曰：『惡人為食。』
^n4^m5大海亦有食，非無食。何謂大海食？
答曰：『雨為食。』
^m6a有時大雨，大雨已，則山巖溪澗、平澤水滿。
^m6b山巖溪澗、平澤水滿已，則小川滿。
^m6c小川滿已，則大川滿。
^m6d大川滿已，則小河滿。
^m6e小河滿已，則大河滿；大河滿已，則大海滿。
^n5^m7如是彼大海展轉成滿。
^m8a如是具惡人已，便具親近惡知識。
^m8b具親近惡知識已，便具聞惡法。
^m8c具聞惡法已，便具生不信。
^m8d具生不信已，便具不正思惟。
^m8e具不正思惟已，便具不正念、不正智。
^m8f具不正念、不正智已，便具不護諸根。
^n6^m8g具不護諸根已，便具三惡行。
^m8h具三惡行已，便具五蓋。
^m8i具五蓋已，便具無明。
^m8j具無明已，便具有愛。
^m9如是此有愛展轉具成。
^m10a明、解脫亦有食，非無食。何謂明、解脫食？
答曰：『七覺支為食。』
^m10b七覺支亦有食，非無食。何謂七覺支食？
答曰：『四念處為食。』
^n7^m10c四念處亦有食，非無食。何謂四念處食？
答曰：『三妙行為食。』
^m10d三妙行亦有食，非無食。何謂三妙行食？
答曰：『護諸根為食。』
^m10e護諸根亦有食，非無食。何謂護諸根食？
答曰：『正念、正智為食。』
^m10f正念、正智亦有食，非無食。何謂正念、正智食？
答曰：『正思惟為食。』
^n8^m10g正思惟亦有食，非無食。何謂正思惟食？
答曰：『信為食。』
^m10h信亦有食，非無食。何謂信食？
答曰：『聞善法為食。』
^m10i聞善法亦有食，非無食。何謂聞善法食？
答曰：『親近善知識為食。』
^m10j親近善知識亦有食，非無食。何謂親近善知識食？
答曰：『善人為食。』
^n9^m11大海亦有食，非無食。何謂大海食？
答曰：『雨為食。』
^m12a有時大雨，大雨已，則山巖溪澗、平澤水滿。
^m12b山巖溪澗、平澤水滿已，則小川滿。
^m12c小川滿已，則大川滿。
^m12d大川滿已，則小河滿。
^m12e小河滿已，則大河滿。
^m12f大河滿已，則大海滿。
^n10^m13如是彼大海展轉成滿。
^m14a如是善人具已，便具親近善知識。
^m14b具親近善知識已，便具聞善法。
^m14c具聞善法已，便具生信。
^m14d具生信已，便具正思惟。
^m14e具正思惟已，便具正念、正智。
^m14f具正念、正智已，便具護諸根。
^m14g具護諸根已，便具三妙行。
^n11^m14h具三妙行已，便具四念處。
^m14i具四念處已，便具七覺支。
^m14j具七覺支已，便具明、解脫。
^m15如是此明、解脫展轉具成。」
^m16佛說如是，彼諸比丘聞佛所說，歡喜奉行。
^ck#m54〔盡智經〕^n1^m1我聞如是：
^m2一時，佛遊拘樓瘦，在劍摩瑟曇拘樓都邑。
^m3爾時，世尊告諸比丘：
「有知有見者，便得漏盡，非不知，非不見。
^m4云何知見便得漏盡？
謂知見苦如真，便得漏盡；
知見苦集、知見苦滅、知見苦滅道如真，便得漏盡。
^n2^m5a盡智有習，非無習。何謂盡智習？
答曰：『解脫為習。』
^m5b解脫亦有習，非無習。何謂解脫習？
答曰：『無欲為習。』
^m5c無欲亦有習，非無習。何謂無欲習？
答曰：『厭為習。』
^m5d厭亦有習，非無習。何謂厭習？
答曰：『見如實、知如真為習。』
^m5e見如實、知如真亦有習，非無習。
何謂見如實、知如真習？
答曰：『定為習。』
^n3^m5f定亦有習，非無習。何謂定習？
答曰：『樂為習。』
^m5g樂亦有習，非無習。何謂樂習？
答曰：『止為習。』
^m5h止亦有習，非無習。何謂止習？
答曰：『喜為習。』
^m5i喜亦有習，非無習。何謂喜習？
答曰：『歡悅為習。』
^m5j歡悅亦有習，非無習。何謂歡悅習？
答曰：『不悔為習。』
^n4^m5k不悔亦有習，非無習。何謂不悔習？
答曰：『護戒為習。』
^m5l護戒亦有習，非無習。何謂護戒習？
答曰：『護諸根為習。』
^m5m護諸根亦有習，非無習。何謂護諸根習？
答曰：『正念、正智為習。』
^m5n正念、正智亦有習，非無習。何謂正念、正智習？
答曰：『正思惟為習。』
^n5^m5o正思惟亦有習，非無習。何謂正思惟習？
答曰：『信為習。』
^m5p信亦有習，非無習。何謂信習？
答曰：『觀法忍為習。』
^m5q觀法忍亦有習，非無習。何謂觀法忍習？
答曰：『翫誦法為習。』
^m5r翫誦法亦有習，非無習。何謂翫誦法習？
答曰：『受持法為習。』
^n6^m5s受持法亦有習，非無習。何謂受持法習？
答曰：『觀法義為習。』
^m5t觀法義亦有習，非無習。何謂觀法義習？
答曰：『耳界為習。』
^m5u耳界亦有習，非無習。何謂耳界習？
答曰：『聞善法為習。』
^m5v聞善法亦有習，非無習。何謂聞善法習？
答曰：『往詣為習。』
^n7^m5w往詣亦有習，非無習。何謂往詣習？
答曰：『奉事為習。』
^m6若有奉事善知識者，未聞便聞，已聞便利。
如是善知識若不奉事者，便害奉事習。
^m7a若無奉事，便害往詣習。
^m7b若無往詣，便害聞善法習。
^m7c若不聞善法，便害耳界習。
^m7d若無耳界，便害觀法義習。
^n8^m7e若無觀法義，便害受持法習。
^m7f若無受持法，便害翫誦法習。
^m7g若無翫誦法，便害觀法忍習。
^m7h若無觀法忍，便害信習。
^m7i若無信，便害正思惟習。
^m7j若無正思惟，便害正念、正智習。
^m7k若無正念、正智，便害護諸根、護戒、不悔、歡悅、喜、止、樂、定、見如實、知如真、厭、無欲、解脫習。
^n9^m7l若無解脫，便害盡智習。
^m8若奉事善知識者，未聞便聞，已聞便利。
如是善知識，若奉事者，便習奉事。
^m8a若有奉事，便習往詣。
^m8b若有往詣，便習聞善法。
^m8c若有聞善法，便習耳界。
^m8d若有耳界，便習觀法義。
^m8e若有觀法義，便習受持法。
^n10^m8f若有受持法，便習翫誦法。
^m8g若有翫誦法，便習觀法忍。
^m8h若有觀法忍，便習信。
^m8i若有信，便習正思惟。
^m8j若有正思惟，便習正念、正智。
^m8k若有正念、正智，便習護諸根、護戒、不悔、歡悅、喜、止、樂、定、見如實、知如真、厭、無欲、解脫。
^n11^m8l若有解脫，便習盡智。」
^m9佛說如是，彼諸比丘聞佛所說，歡喜奉行。
^ck#m55〔涅槃經〕^n1^m1我聞如是：
^m2一時，佛遊舍衞國，在勝林給孤獨園。
^m3a爾時，世尊告諸比丘：
「涅槃有習，非無習。何謂涅槃習？
答曰：『解脫為習。』
^m3b解脫亦有習，非無習。何謂解脫習？
答曰：『無欲為習。』
^m3c無欲亦有習，非無習。何謂無欲習？
答曰：『厭為習。』
^n2^m3d厭亦有習，非無習。何謂厭習？
答曰：『見如實、知如真為習。』
^m3e見如實、知如真亦有習，非無習。
何謂見如實、知如真習？
答曰：『定為習。』
^m3f定亦有習，非無習。何謂定習？
答曰：『樂為習。』
^m3g樂亦有習，非無習。何謂樂習？
答曰：『止為習。』
^m3h止亦有習，非無習。何謂止習？
答曰：『喜為習。』
^n3^m3i喜亦有習，非無習。何謂喜習？
答曰：『歡悅為習。』
^m3j歡悅亦有習，非無習。何謂歡悅習？
答曰：『不悔為習。』
^m3k不悔亦有習，非無習。何謂不悔習？
答曰：『護戒為習。』
^m3l護戒亦有習，非無習。何謂護戒習？
答曰：『護諸根為習。』
^m3m護諸根亦有習，非無習。何謂護諸根習？
答曰：『正念、正智為習。』
^n4^m3n正念、正智亦有習，非無習。何謂正念、正智習？
答曰：『正思惟為習。』
^m3o正思惟亦有習，非無習。何謂正思惟習？
答曰：『信為習。』
^m3p信亦有習，非無習。何謂信習？
答曰：『苦為習。』
^m4a苦亦有習，非無習。何謂苦習？
答曰：『老死為習。』
^n5^m4b老死亦有習，非無習。何謂老死習？
答曰：『生為習。』
^m4c生亦有習，非無習。何謂生習？
答曰：『有為習。』
^m4d有亦有習，非無習。何謂有習？
答曰：『受為習。』
^m4e受亦有習，非無習。何謂受習？
答曰：『愛為習。』
^m4f愛亦有習，非無習。何謂愛習？
答曰：『覺為習。』
^n6^m4g覺亦有習，非無習。何謂覺習？
答曰：『更樂為習。』
^m4h更樂亦有習，非無習。何謂更樂習？
答曰：『六處為習。』
^m4i六處亦有習，非無習。何謂六處習？
答曰：『名色為習。』
^m4j名色亦有習，非無習。何謂名色習？
答曰：『識為習。』
^m4k識亦有習，非無習。何謂識習？
答曰：『行為習。』
^n7^m4l行亦有習，非無習。何謂行習？
答曰：『無明為習。』
^m5a是為緣無明行，緣行識，緣識名色，緣名色六處，緣六處更樂，緣更樂覺，緣覺愛，緣愛受，緣受有，緣有生，緣生老死，緣老死苦。
^m5b習苦，便有信。
習信，便有正思惟。習正思惟，便有正念、正智。
習正念、正智，便有護諸根、護戒、不悔、歡悅、喜、止、樂、定、見如實、知如真、厭、無欲、解脫。
習解脫，便得涅槃。」
^n8^m6佛說如是，彼諸比丘聞佛所說，歡喜奉行。
^ck#m56〔彌醯經〕^n1^m1我聞如是：
^m2一時，佛遊摩竭陀國，在闍鬪村莽木㮈窟。
^m3爾時，尊者彌醯為奉侍者。
於是，尊者彌醯過夜平旦，著衣持鉢，入闍鬪村而行乞食。
乞食已竟，往至金鞞河邊，見地平正，名好㮈林；
金鞞河水極妙可樂，清泉徐流，冷暖和適。
見已歡喜，便作是念：
此地平正，名好㮈林；
金鞞河水極妙可樂，清泉徐流，冷暖和適。
若族姓子欲學斷者，當於此處；
我亦有所斷，寧可在此靜處學斷耶？
^n2^m4a於是，彌醯食訖，中後攝衣鉢已，澡洗手足，以尼師檀著於肩上，往詣佛所，稽首禮足，卻住一面，白曰：
「世尊！我今平旦著衣持鉢，入闍鬪村而行乞食。
乞食已竟，往至金鞞河邊，見地平正，名好㮈林；
金鞞河水極妙可樂，清泉徐流，冷暖和適。
我見喜已，便作是念：
此地平正，名好㮈林；
金鞞河水極妙可樂，清泉徐流，冷暖和適。
若族姓子欲學斷者，當於此處；
我亦有所斷，寧可在此靜處學斷耶？世尊！
我今欲往至彼㮈林靜處學斷。」
^n3^m4b爾時，世尊告曰：「彌醯！汝今知不？我獨無人，無有侍者，汝可小住，須比丘來為吾侍者，汝便可去，至彼㮈林靜處而學。」
^m5a尊者彌醯乃至再三白曰：
「世尊！我今欲往至彼㮈林靜處學斷。」
^n4^m5b世尊亦復再三告曰：「彌醯！汝今知不？我獨無人，無有侍者，汝可小住，須比丘來為吾侍者，汝便可去，至彼㮈林靜處而學。」
^m6彌醯復白曰：
「世尊無為無作，亦無所觀。
世尊！我有為有作而有所觀。世尊！
我至彼㮈林靜處學斷。」
^n5^m7世尊告曰：
「彌醯！汝欲求斷者，我復何言？彌醯汝去，隨意所欲。」
^m8於是，尊者彌醯聞佛所說，善受善持而善誦習，卽禮佛足，繞三匝而去。
詣彼㮈林，入林中已，至一樹下，敷尼師檀，結跏趺坐。
^n6^m9尊者彌醯住㮈林中便生三惡不善之念：
欲念、恚念及與害念。彼由此故便念世尊。
^m10於是，彌醯則於晡時從燕坐起，往詣佛所，稽首禮足，卻住一面，白曰：
「世尊！我至㮈林，於靜處坐便生三惡不善之念：
欲念、恚念及與害念。我由此故便念世尊。」
^n7^m11世尊告曰：「彌醯！心解脫未熟，欲令熟者有五習法。云何為五？
^m12a彌醯！比丘者，自善知識與善知識俱，善知識共和合。
彌醯！心解脫未熟，欲令熟者，是謂第一習法。
^m12b復次，彌醯！比丘者，修習禁戒，守護從解脫，又復善攝威儀禮節，見纎芥罪常懷畏怖，受持學戒。
彌醯！心解脫未熟，欲令熟者，是謂第二習法。
^n8^m12c復次，彌醯！比丘者，謂所可說聖有義，令心柔軟，使心無蓋，謂說戒、說定、說慧、說解脫、說解脫知見、說漸損、說不樂聚會、說少欲、說知足、說斷、說無欲、說滅、說燕坐、說緣起，得如是比沙門所說，具得，易不難得。
彌醯！心解脫未熟，欲令熟者，是謂第三習法。
^n9^m12d復次，彌醯！比丘者，常行精進，斷惡不善，修諸善法，恒自起意，專一堅固，為諸善本，不捨方便。
彌醯！心解脫未熟，欲令熟者，是謂第四習法。
^m12e復次，彌醯！比丘者，修行智慧，觀興衰法，得如是智，聖慧明達，分別曉了，以正盡苦。
彌醯！心解脫未熟，欲令熟者，是謂第五習法。
^n10^m13彼有此五習法已，復修四法。云何為四？
^m14a修惡露，令斷欲；
^m14b修慈，令斷恚；
^m14c修息出息入，令斷亂念；
^m14d修無常想，令斷我慢。
^m15a彌醯！若比丘自善知識與善知識俱，善知識共和合，當知必修習禁戒，守護從解脫，又復善攝威儀禮節，見纎芥罪常懷畏怖，受持學戒。
^n11^m15b彌醯！若比丘自善知識與善知識俱，善知識共和合，當知必得所可說聖有義，令心柔軟，使心無蓋，謂說戒、說定、說慧、說解脫、說解脫知見、說漸損、說不樂聚會、說少欲、說知足、說斷、說無欲、說滅、說燕坐、說緣起，得如是比沙門所說，具得，易不難得。
^n12^m15c彌醯！若比丘自善知識與善知識俱，善知識共和合，當知必行精進，斷惡不善，修諸善法，恒自起意，專一堅固，為諸善本，不捨方便。
^m15d彌醯！若比丘自善知識與善知識俱，善知識共和合，當知必行智慧，觀興衰法，得如此智，聖慧明達，分別曉了，以正盡苦。
^n13^m15e彌醯！若比丘自善知識與善知識俱，善知識共和合，當知必修惡露，令斷欲；
修慈，令斷恚；修息出息入，令斷亂念；
修無常想，令斷我慢。
^m16彌醯！若比丘得無常想者，必得無我想。
^n14^m17彌醯！若比丘得無我想者，便於現法斷一切我慢，得息、滅、盡、無為、涅槃。」
^m18佛說如是，尊者彌醯及諸比丘聞佛所說，歡喜奉行。
^ck#m57〔卽為比丘說經〕^n1^m1我聞如是：
^m2一時，佛遊舍衞國，在勝林給孤獨園。
^m3爾時，世尊告諸比丘：
「心解脫未熟，欲令熟者，有五習法。云何為五？
^m4a比丘！自善知識與善知識俱，善知識共和合。
心解脫未熟，欲令熟者，是謂第一習法。
^m4b復次，比丘！修習禁戒，守護從解脫，又復善攝威儀禮節，見纎芥罪常懷畏怖，受持學戒。
心解脫未熟，欲令熟者，是謂第二習法。
^n2^m4c復次，比丘！謂所可說聖有義，令心柔軟，使心無蓋，謂說戒、說定、說慧、說解脫、說解脫知見、說漸損、說不樂聚會、說少欲、說知足、說斷、說無欲、說滅、說燕坐、說緣起，得如是比沙門所說，具得，易不難得。
心解脫未熟，欲令熟者，是謂第三習法。
^n3^m4d復次，比丘！常行精進，斷惡不善，修諸善法，恒自起意，專一堅固，為諸善本，不捨方便。
心解脫未熟，欲令熟者，是謂第四習法。
^m4e復次，比丘！修行智慧，觀興衰法，得如此智，聖慧明達，分別曉了，以正盡苦。
心解脫未熟，欲令熟者，是謂第五習法。
^n4^m5彼有此五習法已，復修四法。云何為四？
^m6a修惡露，令斷欲；
^m6b修慈，令斷恚；
^m6c修息出息入，令斷亂念；
^m6d修無常想，令斷我慢。
^m7a若比丘自善知識與善知識俱，善知識共和合，當知必修習禁戒，守護從解脫，又復善攝威儀禮節，見纎芥罪常懷畏怖，受持學戒。
^n5^m7b若比丘自善知識與善知識俱，善知識共和合，當知必得所可說聖有義，令心柔軟，使心無蓋，謂說戒、說定、說慧、說解脫、說解脫知見、說漸損、說不樂聚會、說少欲、說知足、說斷、說無欲、說滅、說燕坐、說緣起，得如是比沙門所說，具得，易不難得。
^n6^m7c若比丘自善知識與善知識俱，善知識共和合，當知必行精進，斷惡不善，修諸善法，恒自起意，專一堅固，為諸善本，不捨方便。
^m7d若比丘自善知識與善知識俱，善知識共和合，當知必行智慧，觀興衰法，得如此智，聖慧明達，分別曉了，以正盡苦。
^n7^m7e若比丘自善知識與善知識俱，善知識共和合，當知必修惡露，令斷欲；
修慈，令斷恚；修息出息入，令斷亂念；
修無常想，令斷我慢。
^m8若比丘得無常想者，必得無我想。
^n8^m9若比丘得無我想者，便於現法斷一切我慢，得息、滅、盡、無為、涅槃。」
^m10佛說如是，彼諸比丘聞佛所說，歡喜奉行。
^ck#m58〔七寶經〕^n1^m1我聞如是：
^m2一時，佛遊舍衛國，在勝林給孤獨園。
^m3a爾時，世尊告諸比丘：
「若轉輪王出於世時，當知便有七寶出世。
^m3b云何為七？輪寶、象寶、馬寶、珠寶、女寶、居士寶、主兵臣寶，是謂為七。
^m4a若轉輪王出於世時，當知有此七寶出世；
如是如來、無所著、等正覺出於世時，當知亦有七覺支寶出於世間。
^n2^m4b云何為七？
念覺支寶、擇法覺支、精進覺支、喜覺支、息覺支、定覺支、捨覺支寶，是謂為七。
如來、無所著、等正覺出於世時，當知有此七覺支寶出於世間。」
^n3^m5佛說如是，彼諸比丘聞佛所說，歡喜奉行。
^ck#m59〔三十二相經〕^n1^m1我聞如是：
^m2一時，佛遊舍衞國，在勝林給孤獨園。
^m3爾時，諸比丘於中食後集坐講堂，共論此事：
「諸賢！甚奇！甚特！大人成就三十二相，必有二處真諦不虛：
若在家者，必為轉輪王，聰明智慧，有四種軍，整御天下，由己自在，如法法王成就七寶。
彼七寶者，輪寶、象寶、馬寶、珠寶、女寶、居士寶、主兵臣寶，是為七。
千子具足，顏貌端正，勇猛無畏，能伏他眾。
彼必統領此一切地乃至大海，不以刀杖，以法教令，令得安樂。
若剃除鬚髮，著袈裟衣，至信、捨家、無家、學道者，必得如來、無所著、等正覺，名稱流布，周聞十方。」
^n2^m4爾時，世尊在於燕坐，以淨天耳出過於人，聞諸比丘於中食後集坐講堂，共論此事：
「諸賢！甚奇！甚特！大人成就三十二相，必有二處真諦不虛：
若在家者，必為轉輪王，聰明智慧，有四種軍，整御天下，由己自在，如法法王成就七寶。
彼七寶者，輪寶、象寶、馬寶、珠寶、女寶、居士寶、主兵臣寶，是為七。
千子具足，顏貌端正，勇猛無畏，能伏他眾。
彼必統領此一切地乃至大海，不以刀杖，以法教令，令得安樂。
若剃除鬚髮，著袈裟衣，至信、捨家、無家、學道者，必得如來、無所著、等正覺，名稱流布，周聞十方。」
^n3^m5世尊聞已，則於晡時從燕坐起，往詣講堂比丘眾前敷座而坐，問諸比丘：
「汝等今日共論何事集坐講堂？」
^m6時，諸比丘白曰：
「世尊！我等今日集坐講堂共論此事：
『諸賢！甚奇！甚特！大人成就三十二相，必有二處真諦不虛：
若在家者，必為轉輪王，聰明智慧，有四種軍，整御天下，由己自在，如法法王成就七寶。
彼七寶者，輪寶、象寶、馬寶、珠寶、女寶、居士寶、主兵臣寶，是為七。
千子具足，顏貌端正，勇猛無畏，能伏他眾。
彼必統領此一切地乃至大海，不以刀杖，以法教令，令得安樂。
若剃除鬚髮，著袈裟衣，至信、捨家、無家、學道者，必得如來、無所著、等正覺，名稱流布，周聞十方。』
世尊！我等共論如此事故集坐講堂。」
^n4^m7於是，世尊告曰：
「比丘！汝等欲得從如來聞三十二相耶？
謂大人所成，必有二處真諦不虛：
若在家者，必為轉輪王，聰明智慧，有四種軍，整御天下，由己自在，如法法王成就七寶。
彼七寶者，輪寶、象寶、馬寶、珠寶、女寶、居士寶、主兵臣寶，是為七。
千子具足，顏貌端正，勇猛無畏，能伏他眾。
彼必統領此一切地乃至大海，不以刀杖，以法教令，令得安樂。
若剃除鬚髮，著袈裟衣，至信、捨家、無家、學道者，必得如來、無所著、等正覺，名稱流布，周聞十方。」
^n5^m8時，諸比丘聞已，白曰：
「世尊！今正是時。善逝！今正是時。
若世尊為諸比丘說三十二相者，諸比丘聞已當善受持。」
^m9世尊告曰：
「諸比丘！諦聽！諦聽！善思念之，吾當為汝廣分別說。」
時，諸比丘受教而聽。
^n6^m10a佛言：「大人足安平立，是謂大人大人之相。
^m10b復次，大人足下生輪，輪有千輻，一切具足，是謂大人大人之相。
^m10c復次，大人足指纖長，是謂大人大人之相。
^m10d復次，大人足周正直，是謂大人大人之相。
^m10e復次，大人足跟踝後兩邊平滿，是謂大人大人之相。
^n7^m10f復次，大人足兩踝𦟛，是謂大人大人之相。
^m10g復次，大人身毛上向，是謂大人大人之相。
^m10h復次，大人手足網縵，猶如鴈王，是謂大人大人之相。
^m10i復次，大人手足極妙柔弱軟敷，猶兜羅華，是謂大人大人之相。
^m10j復次，大人肌皮軟細，塵水不著，是謂大人大人之相。
^n8^m10k復次，大人一一毛；
一一毛者，身一孔一毛生，色若紺青，如螺右旋，是謂大人大人之相。
^m10l復次，大人鹿𨄔腸，猶如鹿王，是謂大人大人之相。
^m10m復次，大人陰馬藏，猶良馬王，是謂大人大人之相。
^m10n復次，大人身形圓好，猶如尼拘類樹，上下圓相稱，是謂大人大人之相。
^n9^m10o復次，大人身不阿曲；
身不曲者，平立伸手以摩其膝，是謂大人大人之相。
^m10p復次，大人身黃金色，如紫磨金，是謂大人大人之相。
^m10q復次，大人身七處滿；
七處滿者，兩手、兩足、兩肩及頸，是謂大人大人之相。
^m10r復次，大人其上身大，猶如師子，是謂大人大人之相。
^n10^m10s復次，大人師子頰車，是謂大人大人之相。
^m10t復次，大人脊背平直，是謂大人大人之相。
^m10u復次，大人兩肩上連，通頸平滿，是謂大人大人之相。
^m10v復次，大人四十齒牙、平齒、不踈齒、白齒、通味第一味，是謂大人大人之相。
^m10w復次，大人梵音可愛，其聲猶如加羅毘伽，是謂大人大人之相。
^n11^m10x復次，大人廣長舌；
廣長舌者，舌從口出遍覆其面，是謂大人大人之相。
^m10y復次，大人承淚處滿，猶如牛王，是謂大人大人之相。
^m10z復次，大人眼色紺青，是謂大人大人之相。
(10’)復次，大人頂有肉髻，團圓相稱，髮螺右旋，是謂大人大人之相。
(10”)復次，大人眉間生毛，潔白右縈，是謂大人大人之相。
^n12^m11諸比丘！大人成就此三十二相，必有二處真諦不虛：
若在家者，必為轉輪王，聰明智慧，有四種軍，整御天下，由己自在，如法法王成就七寶。
彼七寶者，輪寶、象寶、馬寶、珠寶、女寶、居士寶、主兵臣寶，是為七。
千子具足，顏貌端正，勇猛無畏，能伏他眾。
彼必統領此一切地乃至大海，不以刀杖，以法教令，令得安樂。
若剃除髮鬚，著袈裟衣，至信、捨家、無家、學道者，必得如來、無所著、等正覺，名稱流布，周聞十方。」
^n13^m12佛說如是，彼諸比丘聞佛所說，歡喜奉行。
^ck#m60〔四洲經〕^n1^m1我聞如是：
^m2一時，佛遊舍衞國，在勝林給孤獨園。
^m3爾時，尊者阿難在安靜處，燕坐思惟而作是念：
世人甚少少能於欲有滿足意，少有厭患於欲而命終者。
世人於欲有滿足意，厭患於欲而命終者，為甚難得。
^m4尊者阿難則於晡時從燕坐起，往詣佛所，到已作禮，卻住一面，白曰：
「世尊！我今在安靜處，燕坐思惟而作是念：
世人甚少少能於欲有滿足意，少有厭患於欲而命終者。
世人於欲有滿足意，厭患於欲而命終者，為甚難得。」
^n2^m5佛告阿難：
「如是！如是！世人甚少少能於欲有滿足意，少有厭患於欲而命終者。
阿難！世人於欲有滿足意，厭患於欲而命終者，為甚難得。
阿難！世人極甚難得，極甚難得於欲有滿足意，厭患於欲而命終者。
阿難！但世間人甚多甚多，於欲無滿足意，不厭患欲而命終也。所以者何？
^n3^m6阿難！往昔有王名曰頂生，作轉輪王，聰明智慧，有四種軍，整御天下，由己自在，如法法王成就七寶。
彼七寶者，輪寶、象寶、馬寶、珠寶、女寶、居士寶、主兵臣寶，是為七。
千子具足，顏貌端正，勇猛無畏，能伏他眾。
彼必統領此一切地乃至大海，不以刀杖，以法教令，令得安樂。
^n4^m7a阿難！
彼頂生王而於後時極大久遠，便作是念：
我有閻浮洲，極大富樂，多有人民；
我有七寶，千子具足，我欲於宮雨寶七日，積至于膝。
阿難！彼頂生王有大如意足，有大威德，有大福祐，有大威神。
適發心已，卽於宮中雨寶七日，積至于膝。
^n5^m7b阿難！彼頂生王而於後時極大久遠，復作是念：
我有閻浮洲，極大富樂，多有人民；
我有七寶，千子具足，及於宮中雨寶七日，積至于膝。
我憶曾從古人聞之，西方有洲名瞿陀尼，極大富樂，多有人民，我今欲往見瞿陀尼洲，到已整御。
阿難！彼頂生王有大如意足，有大威德，有大福祐，有大威神。
適發心已，卽以如意足乘虛而去，及四種軍。
阿難！彼頂生王即時往到住瞿陀尼洲。
阿難！彼頂生王住已整御瞿陀尼洲，乃至無量百千萬歲。
^n6^m7c阿難！
彼頂生王而於後時極大久遠，復作是念：
我有閻浮洲，極大富樂，多有人民；
我有七寶，千子具足，及於宮中雨寶七日，積至于膝。
我亦復有瞿陀尼洲。我復曾從古人聞之，東方有洲名弗婆鞞陀提，極大富樂，多有人民，我今欲往見弗婆鞞陀提洲，到已整御。
阿難！彼頂生王有大如意足，有大威德，有大福祐，有大威神。
適發心已，卽以如意足乘虛而去，及四種軍。
阿難！彼頂生王鬪時往到住弗婆鞞陀提洲。
阿難！彼頂生王住已整御弗婆鞞陀提洲，乃至無量百千萬歲。
^n7^m7d阿難！彼頂生王而於後時極大久遠，復作是念：
我有閻浮洲，極大富樂，多有人民；
我有七寶，千子具足，及於宮中雨寶七日，積至于膝。
我亦復有瞿陀尼洲，亦有弗婆鞞陀提洲。
我復曾從古人聞之，北方有洲名鬱單曰，極大富樂，多有人民；
彼雖無我想亦無所受，我今欲往見鬱單曰洲，到已整御，及諸眷屬。
阿難！彼頂生王有大如意足，有大威德，有大福祐，有大威神。
適發心已，卽以如意足乘虛而去，及四種軍。
阿難！彼頂生王遙見平地白，告諸臣曰：
『卿等見鬱單曰平地白耶？』諸臣對曰：『見也，天王！』
王復告曰：『卿等知不？
彼是鬱單曰人自然粳米，鬱單曰人常所食者，卿等亦應共食此食。』
阿難！彼頂生王復遙見鬱單曰洲中，若干種樹，淨妙嚴飾，種種綵色，在欄楯裏，告諸臣曰：
『卿等見鬱單曰洲中，若干種樹，淨妙嚴飾，種種綵色，在欄楯裏耶？』
諸臣對曰：『見也，天王！』
王復告曰：『卿等知不？
是鬱單曰人衣樹，鬱單曰人取此衣著，卿等亦應取此衣著。』
阿難！彼頂生王鬪時往到住鬱單曰洲。
阿難！彼頂生王住已整御鬱單曰洲，乃至無量百千萬歲，及諸眷屬。
^n8^m7e阿難！彼頂生王而於後時極大久遠，復作是念：
我有閻浮洲，極大富樂，多有人民；
我有七寶，千子具足，及於宮中雨寶七日，積至于膝。
我亦復有瞿陀尼洲，亦有弗婆鞞陀提洲，亦有鬱單曰洲。
我復曾從古人聞之，有天名曰三十三天，我今欲往見三十三天。
阿難！彼頂生王有大如意足，有大威德，有大福祐，有大威神。
適發心已，卽以如意足乘虛而往，及四種軍，向日光去。
阿難！彼頂生王遙見三十三天中，須彌山王上猶如大雲，告諸臣曰：
『卿等見三十三天中，須彌山王上猶如大雲耶？』
諸臣對曰：『見也，天王！』
王復告曰：『卿等知不？是三十三天晝度樹也。
三十三天在此樹下，於夏四月，具足五欲，而自娛樂。』
阿難！彼頂生王復遙見三十三天中，須彌山王上近於南邊猶如大雲，告諸臣曰：
『卿等見三十三天中，須彌山王上近於南邊猶如大雲耶？』
諸臣對曰：『見也，天王！』
王復告曰：『卿等知不？
是三十三天正法之堂，三十三天於此堂中，八日、十四日、十五日，為天為人，思法思義。』
阿難！彼頂生王卽到三十三天。
彼頂生王到三十三天已，卽入法堂，於是，天帝釋便與頂生王半座令坐。
彼頂生王卽坐天帝釋半座。於是，頂生王及天帝釋都無差別，光光無異，色色無異，形形無異，威儀禮節及其衣服亦無有異，唯眼眴異。
^n9^m7f阿難！彼頂生王而於後時極大久遠，復作是念：
我有閻浮洲，極大富樂，多有人民；
我有七寶，千子具足，及於宮中雨寶七日，積至于膝。
我亦復有瞿陀尼洲，亦有弗婆鞞陀提洲，亦有鬱單曰洲。
我又已見三十三天雲集大會，我已得入諸天法堂。
又天帝釋與我半座，我已得坐帝釋半座。
我與帝釋都無差別，光光無異，色色無異，形形無異，威儀禮節及其衣服亦無有異，唯眼眴異。
我今寧可驅帝釋去，奪取半座，作天人王，由己自在。
^n10^m8阿難！彼頂生王適發此念，不覺已下在閻浮洲，便失如意足，生極重病。
命將終時，諸臣往詣頂生王所白曰：
『天王！若有梵志、居士及臣人民，來問我等：
頂生王臨命終時說何等事？天王！
我等當云何答梵志、居士及臣人民？』
^n11^m9時，頂生王告諸臣曰：
『若梵志、居士及臣人民，來問卿等：
頂生王臨命終時說何等事？卿等應當如是答之：
頂生王得閻浮洲，意不滿足而命終。
頂生王得七寶，意不滿足而命終。千子具足，意不滿足而命終。
頂生王七日雨寶，意不滿足而命終。
頂生王得瞿陀尼洲，意不滿足而命終。
頂生王得弗婆鞞陀提洲，意不滿足而命終。
頂生王得鬱單曰洲，意不滿足而命終。
頂生王見諸天集會，意不滿足而命終。
頂生王具足五欲功德──色、聲、香、味、觸，意不滿足而命終。
若梵志、居士及臣人民，來問卿等：
頂生王臨命終時說何等事？卿等應當如是答之。』」
^n12^m10於是，世尊而說頌曰：天雨妙珍寶，欲者無厭足；欲苦無有樂，慧者應當知。
若有得金積，猶如大雪山；一一無有足，慧者作是念。
得天妙五欲，不以此五樂；斷愛不著欲，等正覺弟子。
^m11於是，世尊告曰：「阿難！昔頂生王，汝謂異人耶？莫作斯念，當知卽是我也。
^m12阿難！我於爾時為自饒益，亦饒益他，饒益多人，愍傷世間，為天、為人求義及饒益，求安隱快樂。
爾時說法不至究竟，不究竟白淨，不究竟梵行；
不究竟梵行訖，爾時不離生老病死、啼哭憂慼，亦未能得脫一切苦。
^n13^m13阿難！我今出世，如來、無所著、等正覺、明行成為、善逝、世間解、無上士、道法御、天人師，號佛、眾祐。
我今自饒益，亦饒益他，饒益多人，愍傷世間，為天、為人求義及饒益，求安隱快樂。
我今說法得至究竟，究竟白淨，究竟梵行；
究竟梵行訖，我今得離生老病死、啼哭憂慼，我今已得脫一切苦。」
^n14^m14佛說如是，尊者阿難及諸比丘聞佛所說，歡喜奉行。
^ck#m61〔牛糞喻經〕^n1^m1我聞如是：
^m2一時，佛遊舍衞國，在勝林給孤獨園。
^m3爾時，有一比丘在安靜處，燕坐思惟而作是念：
頗復有色常住不變，而一向樂，恒久存耶？
頗有覺、想、行、識常住不變，而一向樂，恒久存耶？
^m4彼一比丘則於晡時從燕坐起，往詣佛所，稽首作禮，卻坐一面，白曰：
「世尊！我今在安靜處燕坐思惟而作是念：
頗復有色常住不變，而一向樂，恒久存耶？
頗有覺、想、行、識常住不變，而一向樂，恒久存耶？」
^n2^m5佛告比丘：
「無有一色常住不變，而一向樂，恒久存者；
無有覺、想、行、識常住不變，而一向樂，恒久存者。」
^m6於是，世尊以手指爪抄少牛糞，告曰：
「比丘！汝今見我以手指爪抄少牛糞耶？」
^n3^m7比丘白曰：「見也，世尊！」
^m8佛復告曰：
「比丘！如是無有少色常住不變，而一向樂，恒久存也；
如是無有少覺、想、行、識常住不變，而一向樂，恒久存也。所以者何？
^m9比丘！
我憶昔時長夜作福，長作福已，長受樂報。
比丘！我在昔時七年行慈，七反成敗，不來此世。
世敗壞時，生晃昱天；世成立時，來下生空梵宮殿中，於彼梵中作大梵天。
餘處千反，作自在天王；三十六反，作天帝釋。
復無量反，作剎利頂生王。
^n4^m10比丘！我作剎利頂生王時，有八萬四千大象，被好乘具，眾寶校飾，白珠珞覆，于娑賀象王為首。
比丘！我作剎利頂生王時，有八萬四千馬，被好乘具，眾寶莊飾，金銀珓珞，䭷馬王為首。
比丘！我作剎利頂生王時，有八萬四千車，四種校飾，莊以眾好、師子、虎豹斑文之皮，織成雜色，種種莊飾，極利疾，名樂聲車為首。
比丘！我作剎利頂生王時，有八萬四千大城，極大富樂，多有人民，拘舍惒堤王城為首。
比丘！我作剎利頂生王時，有八萬四千樓，四種寶樓，金、銀、琉璃及水精，正法殿為首。
比丘！我作剎利頂生王時，有八萬四千御座，四種寶座，金、銀、琉璃及水精，敷以氍氀、毾㲪，覆以錦綺羅縠，有襯體被，兩頭安枕，加陵伽波惒邏波遮悉多羅那。
比丘！我作剎利頂生王時，有八萬四千雙衣，初摩衣、錦衣、繒衣、劫貝衣、加陵伽波惒邏衣。
比丘！我作剎利頂生王時，有八萬四千女，身體光澤，皎潔明淨，美色過人，小不及天，姿容端正，覩者歡悅，眾寶瓔珞嚴飾具足，盡剎利種女，餘族無量。
比丘！我作剎利頂生王時，有八萬四千種食，晝夜常供，為我故設，欲令我食。
比丘！彼八萬四千種食中，有一種食，極美淨潔，無量種味，是我常所食。
比丘！彼八萬四千女中，有一剎利女，最端正姝好，常奉侍我。
比丘！彼八萬四千雙衣中，有一雙衣，或初摩衣、或錦衣、或繒衣、或劫貝衣、或加陵伽波惒邏衣，是我常所著。
比丘！彼八萬四千御座中，有一御座，或金、或銀、或琉璃、或水精，敷以氍氀、毾㲪，覆以錦綺羅縠，有襯體被，兩頭安枕，加陵伽波惒邏波遮悉多羅那，是我常所臥。
比丘！彼八萬四千樓觀中，有一樓觀，或金、或銀、或琉璃、或水精，名正法殿，是我常所住。
比丘！彼八萬四千大城中，而有一城，極大富樂，多有人民，名拘舍惒堤，是我常所居。
比丘！彼八萬四千車中，而有一車，莊以眾好、師子、虎豹斑文之皮，織成雜色，種種莊飾，極利疾，名樂聲車，是我常所載，至觀望園觀。
比丘！彼八萬四千馬中，而有一馬，體紺青色，頭像如鳥，名䭷馬王，是我常所騎，至觀望園觀。
比丘！彼八萬四千大象中，而有一象，舉體極白，七支盡正，名于娑賀象王，是我常所乘，至觀望園觀。
^n5^m11比丘！我作此念：是何業果？為何業報？令我今日有大如意足，有大威德，有大福祐，有大威神？
^m12比丘！我復作此念：是三業果，為三業報，令我今日有大如意足，有大威德，有大福祐，有大威神。
一者布施，二者調御，三者守護。
^n6^m13比丘！汝觀彼一切所有盡滅，如意足亦失。
^m14a比丘！於意云何？色為有常？為無常耶？」
^m14b答曰：「無常也，世尊！」
^m14c復問曰：「若無常者，是苦？非苦耶？」
^m14d答曰：「苦、變易也，世尊！」
^m14e復問曰：「若無常、苦、變易法者，是多聞聖弟子頗受『是我，是我所，我是彼所』耶？」
^m14f答曰：「不也，世尊！」
^n7^m15a復問曰：「比丘！於意云何？覺、想、行、識為有常？為無常耶？」
^m15b答曰：「無常也，世尊！」
^m15c復問曰：「若無常者，是苦？非苦耶？」
^m15d答曰：「苦、變易也，世尊！」
^m15e復問曰：「若無常、苦、變易法者，是多聞聖弟子頗受『是我，是我所，我是彼所』耶？」
^m15f答曰：「不也，世尊！」
^n8^m16a是故，比丘！汝應如是學，若有色，或過去、或未來、或現在，或內、或外，或麁、或細，或好、或惡，或近、或遠，彼一切非我，非我所，我非彼所，當以慧觀知如真。
^n9^m16b若有覺、想、行、識，或過去、或未來、或現在，或內、或外，或麁、或細，或好、或惡，或近、或遠，彼一切非我，非我所，我非彼所，當以慧觀知如真。
^m17比丘！若多聞聖弟子如是觀者，彼便厭色，厭覺、想、行、識；
厭已便無欲，無欲已便解脫；解脫已便知解脫：
生已盡，梵行已立，所作已辦，不更受有，知如真。」
^n10^m18於是，彼比丘聞佛所說，善受善持，卽從座起，稽首佛足，繞三匝而去。
彼比丘受佛化已，獨住遠離，心無放逸，修行精勤。
彼獨住遠離，心無放逸，修行精勤已，族姓子所為，剃除鬚髮，著袈裟衣，至信、捨家、無家、學道者，唯無上梵行訖，於現法中自知自覺，自作證成就遊：
生已盡，梵行已立，所作已辦，不更受有，知如真。
如是彼比丘知法已，乃至得阿羅訶。
^n11^m19佛說如是，彼諸比丘聞佛所說，歡喜奉行。
^ck#m62〔頻鞞娑羅王迎佛經〕^n1^m1我聞如是：
^m2一時，佛遊摩竭陀國，與大比丘眾俱，比丘一千悉無著、至真，本皆編髮，往詣王舍城摩竭陀邑。
^m3於是，摩竭陀王頻鞞娑邏聞世尊遊摩竭陀國，與大比丘眾俱，比丘一千悉無著、至真，本皆編髮，來此王舍城摩竭陀邑。
摩竭陀王頻鞞娑邏聞已，卽集四種軍，象軍、馬軍、車軍、步軍。
集四種軍已，與無數眾俱，長一由延，往詣佛所。
^n2^m4於是，世尊遙見摩竭陀王頻鞞娑邏來，則便避道，往至善住尼拘類樹王下，敷尼師檀，結跏趺坐，及比丘眾。
^m5摩竭陀王頻鞞娑邏遙見世尊在林樹間，端正姝好，猶星中月，光耀煒曄，晃若金山，相好具足，威神巍巍，諸根寂定，無有蔽礙，成就調御，息心靜默。
見已下車，若諸王剎利以水灑頂，得為人主，整御大地，有五儀式，一者劍，二者蓋，三者天冠，四者珠柄拂，五者嚴飾屣，一切除卻，及四種軍。
步進詣佛，到已作禮，三自稱名姓：
「世尊！我是摩竭陀王洗尼頻鞞娑邏。」如是至三。
^n3^m6於是，世尊告曰：
「大王！如是！如是！汝是摩竭陀王洗尼頻鞞娑邏。」
^m7於是，摩竭陀王洗尼頻鞞娑邏再三自稱名姓已，為佛作禮，卻坐一面。
諸摩竭陀人或禮佛足，卻坐一面；
或問訊佛，卻坐一面；或叉手向佛，卻坐一面；
或遙見佛已，默然而坐。
^n4^m8爾時，尊者鬱毘邏迦葉亦在眾坐，尊者鬱毘羅迦葉是摩竭陀人意之所係，謂大尊師是無著真人。
^m9於是，摩竭陀人悉作是念：
沙門瞿曇從鬱毘羅迦葉學梵行耶？
為鬱毘羅迦葉從沙門瞿曇學梵行耶？
^n5^m10爾時，世尊知摩竭陀人心之所念，便向尊者鬱毘羅迦葉而說頌曰：
「鬱毘見何等？斷火來就此；迦葉為我說，所由不事火。」
飲食種種味，為欲故事火；生中見如此，是故不樂事。
「迦葉意不樂，飲食種種味；何不樂天人？迦葉為我說。」
見寂靜滅盡，無為不欲有，更無有尊天，是故不事火。
世尊為最勝，世尊不邪思，了解覺諸法，我受最勝法。
^n6^m11於是，世尊告曰：「迦葉！汝今當為現如意足，令此眾會咸得信樂。」
^m12於是，尊者鬱毘羅迦葉卽如其像作如意足，便在坐沒，從東方出，飛騰虛空，現四種威儀，一行、二住、三坐、四臥。
復次，入於火定，尊者鬱毘羅迦葉入火定已，身中便出種種火焰，青、黃、赤、白中水精色，下身出火，上身出水；
上身出火，下身出水。
如是南、西、北方，飛騰虛空，現四種威儀，一行、二住、三坐、四臥。
復次，入於火定，尊者鬱毘羅迦葉入火定已，身中便出種種火焰，青、黃、赤、白中水精色，下身出火，上身出水；
上身出火，下身出水。
^n7^m13於是，尊者鬱毘羅迦葉現如意足已，為佛作禮，白曰：
「世尊！佛是我師，我是佛弟子，佛具一切智，我無一切智。」
^m14世尊告曰：「如是，迦葉！
如是，迦葉！我有一切智，汝無一切智。」
^m15爾時，尊者鬱毘羅迦葉因自己故，而說頌曰：
昔無所知時，為解脫事火；雖老猶生盲，邪不見真際。
我今見上跡，無上龍所說；無為盡脫苦，見已生死盡。
^n8^m16諸摩竭陀人見如此已，便作是念：
沙門瞿曇不從鬱毘羅迦葉學梵行，鬱毘羅迦葉從沙門瞿曇學梵行也。
^m17世尊知諸摩竭陀人心之所念，便為摩竭陀王洗尼頻鞞娑邏說法，勸發渴仰，成就歡喜。
無量方便為彼說法，勸發渴仰，成就歡喜已，如諸佛法，先說端正法，聞者歡悅。
謂說施、說戒、說生天法，毀呰欲為災患，生死為穢，稱歎無欲為妙道品白淨。
^n9^m18世尊為彼大王說之，佛已知彼有歡喜心、具足心、柔軟心、堪耐心、昇上心、一向心、無疑心、無蓋心，有能、有力堪受正法。
謂如諸佛所說正要，世尊卽為彼說苦、集、滅、道。
^n10^m19a「大王！色生滅，汝當知色生滅。
大王！覺、想、行、識生滅，汝當知識生滅。
^m19b大王！猶如大雨時，水上之泡或生或滅。
^m19c大王！色生滅亦如是，汝當知色生滅。
大王！覺、想、行、識生滅，汝當知識生滅。
^m20大王！若族姓子知色生滅，便知不復生當來色。
大王！若族姓子知覺、想、行、識生滅，便知不復生當來識。
^n11^m21大王！若族姓子知色如真，便不著色，不計色，不染色，不住色，不樂色是我。
大王！若族姓子知覺、想、行、識如真，便不著識，不計識，不染識，不住識，不樂識是我。
^m22大王！若族姓子不著色，不計色，不染色，不住色，不樂色是我者，便不復更受當來色。
大王！若族姓子不著覺、想、行、識，不計識，不染識，不住識，不樂識是我者，便不復更受當來識。
^n12^m23大王！此族姓子無量、不可計、無限，得息寂。
若捨此五陰已，則不更受陰也。」
^m24於是，諸摩竭陀人而作是念：
「若使色無常，覺、想、行、識無常者，誰活？誰受苦樂？」
^m25世尊卽知摩竭陀人心之所念，便告比丘：
「愚癡凡夫不有所聞，見我是我而著於我，但無我、無我所，空我、空我所，法生則生，法滅則滅，皆由因緣合會生苦。
若無因緣，諸苦便滅。眾生因緣會相連續，則生諸法。
^n13^m26如來見眾生相連續生已，便作是說：
有生有死，我以清淨天眼出過於人，見此眾生死時、生時，好色、惡色，或妙、不妙，往來善處及不善處，隨此眾生之所作業，見其如真。
^n14^m27a若此眾生成就身惡行，口、意惡行，誹謗聖人，邪見成就邪見業；
彼因緣此，身壞命終，必至惡處，生地獄中。
^m27b若此眾生成就身善行，口、意善行，不誹謗聖人，正見成就正見業；
彼因緣此，身壞命終，必昇善處，乃至天上。
^n15^m28我知彼如是，然不語彼：
此是「我」為能覺、能語、作教、作起、教起，謂彼彼處受善惡業報。於中或有作是念：
此不相應，此不得住，其行如法。
^m29因此生彼，若無此因便不生彼；
因此有彼，若此滅者，彼便滅也。
所謂緣無明有行，…乃至緣生有老死；
若無明滅，則行便滅，…乃至生滅則老死滅。
^n16^m30a大王！於意云何？色為有常？為無常耶？」
^m30b答曰：「無常也，世尊！」
^m30c復問曰：「若無常者，是苦？非苦耶？」
^m30d答曰：「苦、變易也，世尊！」
^m30e復問曰：「若無常、苦、變易法者，是多聞聖弟子頗受『是我，是我所，我是彼所』耶？」
^m30f答曰：「不也，世尊！」
^n17^m31a「大王！於意云何？覺、想、行、識為有常？為無常耶？」
^m31b答曰：「無常也，世尊！」
^m31c復問曰：「若無常者，是苦？非苦耶？」
^m31d答曰：「苦、變易也，世尊！」
^m31e復問曰：「若無常、苦、變易法者，是多聞聖弟子頗受『是我，是我所，我是彼所』耶？」
^m31f答曰：「不也，世尊！」
^n18^m32a「大王！是故汝當如是學：
若有色，或過去、或未來、或現在，或內、或外，或麁、或細，或好、或惡，或近、或遠；
彼一切非我，非我所，我非彼所，當以慧觀知如真。
^n19^m32b大王！若有覺、想、行、識，或過去、或未來、或現在，或內、或外，或麁、或細，或好、或惡，或近、或遠；
彼一切非我，非我所，我非彼所，當以慧觀知如真。
^n20^m33大王！若多聞聖弟子如是觀者，彼便厭色，厭覺、想、行、識，厭已便無欲，無欲已便得解脫，解脫已便知解脫：
生已盡，梵行已立，所作已辦，不更受有，知如真。」
^n21^m34佛說此法時，摩竭陀王洗尼頻鞞娑邏遠塵離垢，諸法法眼生，及八萬天、摩竭陀諸人萬二千遠塵離垢，諸法法眼生。
^m35於是，摩竭陀王洗尼頻鞞娑邏見法得法，覺白淨法，斷疑度惑，更無餘尊，不復從他，無有猶豫，已住果證，於世尊法得無所畏，卽從座起，稽首佛足，白曰：
「世尊！我今自歸於佛、法及比丘眾，唯願世尊受我為優婆塞！
從今日始，終身自歸，乃至命盡。」
^n22^m36佛說如是，摩竭陀王洗尼頻鞞娑邏及八萬天、摩竭諸人萬二千及千比丘聞佛所說，歡喜奉行。
^ck#m63〔鞞婆陵耆經〕^n1^m1我聞如是：
^m2一時，佛遊拘薩羅國。
爾時，世尊與大比丘眾俱行道，中路欣然而笑。
^m3尊者阿難見世尊笑，叉手向佛，白曰：
「世尊！何因緣笑？諸佛如來、無所著、等正覺若無因緣，終不妄笑，願聞其意！」
^m4彼時，世尊告曰：
「阿難！此處所中，迦葉如來、無所著、等正覺在此處坐，為弟子說法。」
^n2^m5於是，尊者阿難卽在彼處速疾敷座，叉手向佛，白曰：
「世尊！唯願世尊亦坐此處，為弟子說法！
如是此處為二如來、無所著、等正覺所行。」
^m6爾時，世尊便於彼處坐尊者阿難所敷之座，坐已，告曰：
「阿難！此處所中，迦葉如來、無所著、等正覺有講堂，迦葉如來、無所著、等正覺於中坐已，為弟子說法。
^n3^m7阿難！此處所中昔有村邑，名鞞婆陵耆，極大豐樂，多有人民。
阿難！鞞婆陵耆村邑之中有梵志大長者，名曰無恚，極大富樂，資財無量，畜牧產業不可稱計，封戶食邑種種具足。
阿難！梵志大長者無恚有子，名優多羅摩納，為父母所舉，受生清淨，乃至七世父母不絕種族，生生無惡，博聞總持，誦過四典經，深達因、緣、正、文、戲五句說。
^n4^m8阿難！
優多羅童子有善朋友，名難提波羅陶師，常為優多羅童子之所愛念，喜見無厭。
^m9a阿難！難提波羅陶師歸佛、歸法、歸比丘眾，不疑三尊，不惑苦、集、滅、道，得信、持戒、博聞、惠施、成就智慧。
離殺、斷殺，棄捨刀杖，有慚有愧，有慈悲心，饒益一切乃至蜫蟲，彼於殺生淨除其心。
^n5^m9b阿難！難提波羅陶師離不與取，斷不與取，與之乃取，樂於與取，常好布施，歡喜無悋，不望其報，彼於不與取淨除其心。
^m9c阿難！難提波羅陶師離非梵行，斷非梵行，勤修梵行，精勤妙行，清淨無穢，離欲斷淫，彼於非梵行淨除其心。
^n6^m10a阿難！難提波羅陶師離妄言，斷妄言，真諦言，樂真諦，住真諦不移動，一切可信，不欺世間，彼於妄言淨除其心。
^m10b阿難！難提波羅陶師離兩舌，斷兩舌，行不兩舌，不破壞他；
不聞此語彼，欲破壞此；不聞彼語此，欲破壞彼；
離者欲合，合者歡喜；
不作羣黨，不樂羣黨，不稱羣黨，彼於兩舌淨除其心。
^n7^m10c阿難！難提波羅陶師離麁言，斷麁言，若有所言辭氣麁獷，惡聲逆耳，眾所不喜，眾所不愛，使他苦惱，令不得定，斷如是言；
若有所說清和柔潤，順耳入心，可喜可愛，使他安樂，言聲具了，不使人畏，令他得定，說如是言，彼於麁言淨除其心。
^n8^m10d阿難！難提波羅陶師離綺語，斷綺語，時說、真說、法說、義說、止息說、樂止息說，事順時得宜，善教善訶，彼於綺語淨除其心。
^m11a阿難！難提波羅陶師離治生，斷治生，棄捨稱量及斗斛，棄捨受貨，不縛束人，不望折斗量，不以小利侵欺於人，彼於治生淨除其心。
^n9^m11b阿難！難提波羅陶師離受寡婦、童女，斷受寡婦、童女，彼於受寡婦、童女淨除其心。
^m11c阿難！難提波羅陶師離受奴婢，斷受奴婢，彼於受奴婢淨除其心。
^m11d阿難！難提波羅陶師離受象、馬、牛、羊，斷受象、馬、牛、羊，彼於受象、馬、牛、羊淨除其心。
^n10^m11e阿難！難提波羅陶師離受雞、豬，斷受雞、豬，彼於受雞、豬淨除其心。
^m11f阿難！難提波羅陶師離受田業、店肆，斷受田業、店肆，彼於受田業、店肆淨除其心。
^m11g阿難！難提波羅陶師離受生稻、麥、豆，斷受生稻、麥、豆，彼於受生稻、麥、豆淨除其心。
^n11^m11h阿難！難提波羅陶師離酒、斷酒，彼於飲酒淨除其心。
^m11i阿難！難提波羅陶師離高廣大床，斷高廣大床，彼於高廣大床淨除其心。
^m11j阿難！難提波羅陶師離華鬘、瓔珞、塗香、脂粉，斷華鬘、瓔珞、塗香、脂粉，彼於華鬘、瓔珞、塗香、脂粉淨除其心。
^n12^m11k阿難！難提波羅陶師離歌舞倡妓及往觀聽，斷歌舞倡妓及往觀聽，彼於歌舞倡妓及往觀聽淨除其心。
^m11l阿難！難提波羅陶師離受生色像寶，斷受生色像寶，彼於生色像寶淨除其心。
^m11m阿難！難提波羅陶師離過中食，斷過中食，常一食，不夜食，學時食，彼於過中食淨除其心。
^n13^m11n阿難！難提波羅陶師盡形壽手離鏵鍬，不自掘地，亦不教他。
若水岸崩土及鼠傷土，取用作器，舉著一面，語買者曰：
『汝等若有豌豆、稻、麥、大小麻豆、豍豆、芥子，瀉已持器去，隨意所欲。』
^n14^m12阿難！難提波羅陶師盡形壽供侍父母，父母無目，唯仰於人，是故供侍。
^m13阿難！難提波羅陶師過夜平旦，往詣迦葉如來、無所著、等正覺所，到已作禮，卻坐一面。
迦葉如來、無所著、等正覺為彼說法，勸發渴仰，成就歡喜。
無量方便為彼說法，勸發渴仰，成就歡喜已，默然而住。
^n15^m14阿難！於是，難提波羅陶師，迦葉如來、無所著、等正覺為其說法，勸發渴仰，成就歡喜已，卽從座起，禮迦葉如來、無所著、等正覺足已，繞三匝而去。
^m15爾時，優多羅童子乘白馬車，與五百童子俱，過夜平旦，從鞞婆陵耆村邑出，往至一無事處，欲教若干國來諸弟子等，令讀梵志書。
於是，優多羅童子遙見難提波羅陶師來，見已便問：
『難提波羅！汝從何來？』
^m16難提波羅答曰：『我今從迦葉如來、無所著、等正覺所供養禮事來，優多羅！
汝可共我往詣迦葉如來、無所著、等正覺所供養禮事。』
於是，優多羅童子答曰：
『難提波羅！我不欲見禿頭沙門，禿沙門不應得道，道難得故。』
於是，難提波羅陶師捉優多羅童子頭髻，牽令下車。
於是，優多羅童子便作是念：
此難提波羅陶師常不調戲，不狂不癡，今捉我頭髻，必當有以。念已，語曰：
『難提波羅！我隨汝去！我隨汝去！』
難提波羅喜，復語曰：『去者甚善！』
^n16^m17於是，難提波羅陶師與優多羅童子共往詣迦葉如來、無所著、等正覺所，到已作禮，卻坐一面。
^m18難提波羅陶師白迦葉如來、無所著、等正覺曰：
『世尊！此優多羅童子是我朋友，彼常見愛，常喜見我，無有厭足，彼於世尊無信敬心，唯願世尊善為說法，令彼歡喜得信敬心！』
^n17^m19於是，迦葉如來、無所著、等正覺為難提波羅陶師及優多羅童子說法，勸發渴仰，成就歡喜。
無量方便為彼說法，勸發渴仰，成就歡喜已，默然而住。
^m20於是，難提波羅陶師及優多羅童子，迦葉如來、無所著、等正覺為其說法，勸發渴仰，成就歡喜已，卽從座起，禮迦葉如來、無所著、等正覺足，繞三匝而去。
^m21於是，優多羅童子還去不遠，問曰：
『難提波羅！汝從迦葉如來、無所著、等正覺得聞如是微妙之法，何意住家？
不能捨離學聖道耶？』於是，難提波羅陶師答曰：
『優多羅！汝自知我盡形壽供養父母，父母無目，唯仰於人，我以供養侍父母故。』
^n18^m22於是，優多羅童子問難提波羅：
『我可得從迦葉如來、無所著、等正覺出家學道，受於具足，得作比丘，行梵行耶？』
^m23於是，難提波羅陶師及優多羅童子卽從彼處復往詣迦葉如來、無所著、等正覺所，到已作禮，卻坐一面。
^n19^m24難提波羅陶師白迦葉如來、無所著、等正覺曰：
『世尊！此優多羅童子還去不遠，而問我言：
難提波羅！汝從迦葉如來、無所著、等正覺得聞如是微妙之法，何意住家？不能捨離學聖道耶？
世尊！我答彼曰：優多羅！
汝自知我盡形壽供養父母，父母無目，唯仰於人，我以供養侍父母故。優多羅復問我曰：
難提波羅！我可得從迦葉如來、無所著、等正覺出家學道，受於具足，得作比丘，行梵行耶？
願世尊度彼出家學道，授與具足，得作比丘！』
^n20^m25迦葉如來、無所著、等正覺為難提波羅默然而受。
^m26於是，難提波羅陶師知迦葉如來、無所著、等正覺默然受已，卽從座起，稽首作禮，繞三匝而去。
^m27於是，迦葉如來、無所著、等正覺，難提波羅去後不久，度優多羅童子出家學道，授與具足。
出家學道，授與具足已，於鞞婆陵耆村邑隨住數日，攝持衣鉢，與大比丘眾俱，共遊行，欲至波羅㮈迦私國邑；
展轉遊行，便到波羅㮈迦私國邑，遊波羅㮈住仙人處鹿野園中。
^n21^m28於是，頰鞞王聞迦業如來、無所著、等正覺遊行迦私國，與大比丘眾俱，到此波羅㮈住仙人處鹿野園中。
頰鞞王聞已，告御者曰：
『汝可嚴駕，我今欲往詣迦葉如來、無所著、等正覺所。』
^n22^m29時，彼御者受王教已，卽便嚴駕。
嚴駕已訖，還白王曰：
『已嚴好車，隨天王意。』
^m30於是，頰鞞王乘好車已，從波羅㮈出，往詣仙人住處鹿野園中。
時，頰鞞王遙見樹間迦葉如來、無所著、等正覺，端正姝好，猶星中月，光耀煒曄，晃若金山，相好具足，威神巍巍，諸根寂定，無有蔽礙，成就調御，息心靜默。
見已下車，步詣迦葉如來、無所著、等正覺所，到已作禮，卻坐一面。
^n23^m31頰鞞王坐一面已，迦葉如來、無所著、等正覺為彼說法，勸發渴仰，成就歡喜。
無量方便為彼說法，勸發渴仰，成就歡喜已，默然而住。
^m32於是，頰鞞王，迦葉如來、無所著、等正覺為其說法，勸發渴仰，成就歡喜已，卽從座起，偏袒著衣，叉手而向，白迦葉如來、無所著、等正覺曰：
『唯願世尊明受我請，及比丘眾！』
^n24^m33迦葉如來、無所著、等正覺為頰鞞王默然受請。
^m34於是，頰鞞王知迦葉如來、無所著、等正覺默然受已，稽首作禮，繞三匝而去。
還歸其家，於夜施設極美淨妙種種豐饒食噉含消，卽於其夜供辦已訖。平旦敷床唱曰：
『世尊！今時已到，食具已辦，唯願世尊以時臨顧！』
^n25^m35於是，迦葉如來、無所著、等正覺過夜平旦，著衣持鉢，諸比丘眾侍從世尊往詣頰鞞王家，在比丘眾上敷座而坐。
^m36於是，頰鞞王見佛及比丘眾坐已，自行澡水，以極美淨妙種種豐饒食噉含消，手自斟酌，令得飽滿。
食訖收器，行澡水竟，敷一小床，別坐聽法。
^n26^m37頰鞞王坐已，迦葉如來、無所著、等正覺為彼說法，勸發渴仰，成就歡喜。
無量方便為彼說法，勸發渴仰，成就歡喜已，默然而住。
^m38a於是，頰鞞王，迦葉如來、無所著、等正覺為其說法，勸發渴仰，成就歡喜已，卽從座起，偏袒著衣，叉手而向，白迦葉如來、無所著、等正覺曰：
『唯願世尊於此波羅㮈受我夏坐，及比丘眾！
我為世尊作五百房、五百床褥，及施拘執如此白粳米，王之所食種種諸味，飯供世尊及比丘眾。』
^n27^m38b迦葉如來、無所著、等正覺告頰鞞王曰：
『止！止！大王！但心喜足。』
^m39a頰鞞王如是至再三，叉手而向，白迦葉如來、無所著、等正覺曰：
『唯願世尊於此波羅㮈受我夏坐，及比丘眾！
我為世尊作五百房、五百床褥，及施拘執如此白粳米，王之所食種種諸味，飯供世尊及比丘眾。』
^n28^m39b迦葉如來、無所著、等正覺亦再三告頰鞞王曰：
『止！止！大王！但心喜足。』
^m40於是，頰鞞王不忍不欲，心大憂慼：
迦葉如來、無所著、等正覺不能為我於此波羅㮈而受夏坐，及比丘眾。
作是念已，頰鞞王白迦葉如來、無所著、等正覺曰：
『世尊！頗更有在家白衣，奉事世尊如我者耶？』
^n29^m41迦葉如來、無所著、等正覺告頰鞞王曰：
『有，在王境界鞞婆陵耆村極大豐樂，多有人民。
大王！彼鞞婆陵耆村中有難提波羅陶師。
^m42a大王！難提波羅陶師歸佛、歸法、歸比丘眾，不疑三尊，不惑苦、集、滅、道，得信、持戒、博聞、惠施、成就智慧，離殺、斷殺，棄捨刀杖，有慚有愧，有慈悲心，饒益一切乃至蜫蟲，彼於殺生淨除其心。
^n30^m42b大王！難提波羅陶師離不與取，斷不與取，與之乃取，樂於與取，常好布施，歡喜無悋，不望其報，彼於不與取淨除其心。
^m42c大王！難提波羅陶師離非梵行，斷非梵行，勤修梵行，精勤妙行，清淨無穢，離欲斷淫，彼於非梵行淨除其心。
^n31^m43a大王！難提波羅陶師離妄言，斷妄言，真諦言，樂真諦，住真諦不移動，一切可信，不欺世間，彼於妄言淨除其心。
^m43b大王！難提波羅陶師離兩舌，斷兩舌，行不兩舌，不破壞他；
不聞此語彼，欲破壞此；不聞彼語此，欲破壞彼；
離者欲合，合者歡喜；
不作羣黨，不樂羣黨，不稱羣黨，彼於兩舌淨除其心。
^n32^m43c大王！難提波羅陶師離麁言，斷麁言，若有所言辭氣麁獷，惡聲逆耳，眾所不喜，眾所不愛，使他苦惱，令不得定，斷如是言；
若有所說清和柔潤，順耳入心，可喜可愛，使他安樂，言聲具了，不使人畏，令他得定，說如是言，彼於麁言淨除其心。
^n33^m43d大王！難提波羅陶師離綺語，斷綺語，時說、真說、法說、義說、止息說、樂止息說，事順時得宜，善教善訶，彼於綺語淨除其心。
^m44a大王！難提波羅陶師離治生，斷治生，棄捨稱量及斗斛，亦不受貨，不縛束人，不望折斗量，不以小利侵欺於人，彼於治生淨除其心。
^n34^m44b大王！難提波羅陶師離受寡婦、童女，斷受寡婦、童女，彼於受寡婦、童女淨除其心。
^m44c大王！難提波羅陶師離受奴婢，斷受奴婢，彼於受奴婢淨除其心。
^m44d大王！難提波羅陶師離受象、馬、牛、羊，斷受象、馬、牛、羊，彼於受象、馬、牛、羊淨除其心。
^n35^m44e大王！難提波羅陶師離受雞、豬，斷受雞、豬，彼於受雞、豬淨除其心。
^m44f大王！難提波羅陶師離受田業、店肆，斷受田業、店肆，彼於受田業、店肆淨除其心。
^m44g大王！難提波羅陶師離受生稻、麥、豆，斷受生稻、麥、豆，彼於受生稻、麥、豆淨除其心。
^n36^m44h大王！難提波羅陶師離酒、斷酒，彼於飲酒淨除其心。
^m44i大王！難提波羅陶師離高廣大床，斷高廣大床，彼於高廣大床淨除其心。
^m44j大王！難提波羅陶師離華鬘、瓔珞、塗香、脂粉，斷華鬘、瓔珞、塗香、脂粉，彼於華鬘、瓔珞、塗香、脂粉淨除其心。
^n37^m44k大王！難提波羅陶師離歌舞倡妓及往觀聽，斷歌舞倡妓及往觀聽，彼於歌舞倡妓及往觀聽淨除其心。
^m44l大王！難提波羅陶師離受生色像寶，斷受生色像寶，彼於受生色像寶淨除其心。
^m44m大王！難提波羅陶師離過中食，斷過中食，常一食，不夜食，學時食，彼於過中食淨除其心。
^n38^m44n大王！難提波羅陶師盡形壽手離鏵鍬，不自掘地，亦不教他。
若水岸崩土及鼠傷土，取用作器，舉著一面，語買者言：
汝等若有豌豆、稻、麥、大小麻豆、豍豆、芥子，瀉已持器去，隨意所欲。
^n39^m45大王！難提波羅陶師盡形壽供侍父母，父母無目，唯仰於人，是故供侍。
^m46a大王！我憶昔時依鞞婆陵耆村邑遊行。
大王！我爾時平旦著衣持鉢，入鞞婆陵耆村邑乞食，次第乞食，往到難提波羅陶師家，爾時，難提波羅為小事故，出行不在。
大王！我問難提波羅陶師父母曰：
長老！陶師今在何處？彼答我曰：世尊！
侍者為小事故，暫出不在。
善逝！侍者為小事故，暫出不在。世尊！
籮中有麥飯，釜中有豆羹，唯願世尊為慈愍故隨意自取！大王！
我便受鬱單曰法，卽於籮釜中取羹飯而去。
難提波羅陶師於後還家，見籮中飯少，釜中羹減，白父母曰：
誰取羹飯？父母答曰：賢子！
今日迦葉如來、無所著、等正覺至此乞食，彼於籮釜中取羹飯去。
^n40^m46b難提波羅陶師聞已，便作是念：
我有善利，有大功德，迦葉如來、無所著、等正覺於我家中隨意自在。
^m46c彼以此歡喜結跏趺坐，息心靜默，至于七日，於十五日中而得歡樂，其家父母於七日中亦得歡樂。
^m47a復次，大王！我憶昔時依鞞婆陵耆村邑遊行。
大王！我爾時平旦著衣持鉢，入鞞婆陵耆村邑乞食，次第乞食，往到難提波羅陶師家，爾時，難提波羅為小事故，出行不在。
大王！我問難提波羅陶師父母曰：
長老！陶師今在何處？彼答我曰：世尊！
侍者為小事故，暫出不在。
善逝！侍者為小事故，暫出不在。世尊！
大釜中有粳米飯，小釜中有羹，唯願世尊為慈愍故隨意自取！
大王！我便受鬱單曰法，卽於大小釜中取羹飯去。
難提波羅陶師於後還家，見大釜中飯少，小釜中羹減，白父母曰：
誰大釜中取飯，小釜中取羹？父母答曰：
賢子！今日迦葉如來、無所著、等正覺至此乞食，彼於大小釜中取羹飯去。
^n41^m47b難提波羅陶師聞已，便作是念：
我有善利，有大功德，迦葉如來、無所著、等正覺於我家中隨意自在。
^m47c彼以此歡喜結跏趺坐，息心靜默，至于七日，於十五日中而得歡樂，其家父母於七日中亦得歡樂。
^m48a復次，大王！我憶昔時依鞞婆陵耆村邑而坐夏坐，大王！
我爾時新作屋未覆，難提波羅陶師故陶屋新覆。
大王！我告瞻侍比丘曰：
汝等可去壞難提波羅陶師故陶屋，持來覆我屋。
瞻侍比丘卽受我教，便去往至難提波羅陶師家，挽壞故陶屋，作束持來用覆我屋。
難提波羅陶師父母聞壞故陶屋，聞已，問曰：
誰壞難提波羅故陶屋耶？比丘答曰：
長老！我等是迦葉如來、無所著、等正覺瞻侍比丘，挽壞難提波羅陶師故陶屋，作束用覆迦葉如來、無所著、等正覺屋。難提波羅父母語曰：
諸賢！隨意持去，無有制者。
難提波羅陶師於後還家，見挽壞故陶屋，白父母曰：
誰挽壞我故陶屋耶？父母答曰：賢子！
今日迦葉如來、無所著、等正覺瞻侍比丘挽壞故陶屋，作束持去，用覆迦葉如來、無所著、等正覺屋。
^n42^m48b難提波羅陶師聞已，便作是念：
我有善利，有大功德，迦葉如來、無所著、等正覺於我家中隨意自在。
^m48c彼以此歡喜結跏趺坐，息心靜默，至于七日，於十五日中而得歡樂，其家父母於七日中亦得歡樂。
大王！難提波羅陶師故陶屋竟夏四月都不患漏，所以者何？蒙佛威神故。
^n43^m49a大王！難提波羅陶師無有不忍，無有不欲，心無憂慼：
迦葉如來、無所著、等正覺於我家中隨意自在。
^m49b大王！汝有不忍，汝有不欲，心大憂慼：
迦葉如來、無所著、等正覺不受我請，於此波羅㮈而受夏坐，及比丘眾。』
^n44^m50於是，迦葉如來、無所著、等正覺為頰鞞王說法，勸發渴仰，成就歡喜。
無量方便為彼說法，勸發渴仰，成就歡喜已，從座起去。
^m51時，頰鞞王於迦葉如來、無所著、等正覺去後不久，便敕侍者：
『汝等可以五百乘車載滿白粳米，王之所食種種諸味，載至難提波羅陶師家，而語之曰：
難提波羅！此五百乘車載滿白粳米，王之所食種種諸味，頰鞞王送來餉汝，為慈愍故，汝今當受！』
^n45^m52時，彼侍者受王教已，以五百乘車載滿白粳米，王之所食種種諸味，送詣難提波羅陶師家，到已，語曰：
『難提波羅陶師！此五百乘車載滿白粳米，王之所食種種諸味，頰鞞王送來餉汝，為慈愍故，汝今當受！』
^n46^m53於是，難提波羅陶師辭讓不受，語侍者曰：
『諸賢！頰鞞王家國大事多，費用處廣，我知如此，以故不受。』」
^m54佛告阿難：「於意云何？
爾時童子優多羅者，汝謂異人耶？莫作斯念！當知卽是我也。
^n47^m55a阿難！我於爾時為自饒益，亦饒益他，饒益多人，愍傷世間，為天、為人求義及饒益，求安隱快樂。
爾時說法不至究竟，不究竟白淨，不究竟梵行；
不究竟梵行訖，爾時不離生老病死、啼哭憂慼，亦未能得脫一切苦。
^n48^m55b阿難！我今出世，如來、無所著、等正覺、明行成為、善逝、世間解、無上士、道法御、天人師，號佛、眾祐。
我今自饒益，亦饒益他，饒益多人，愍傷世間，為天、為人求義及饒益，求安隱快樂。
我今說法得至究竟，究竟白淨，究竟梵行；
究竟梵行訖，我今已離生老病死、啼哭憂慼，我今已得脫一切苦。」
^n49^m56佛說如是，尊者阿難及諸比丘聞佛所說，歡喜奉行。
^ck#m64〔天使經〕^n1^m1我聞如是：
^m2一時，佛遊舍衞國，在勝林給孤獨園。
^m3爾時，世尊告諸比丘：
「我以淨天眼出過於人，見此眾生死時、生時，好色、惡色，或妙、不妙，往來善處及不善處，隨此眾生之所作業，見其如真。
^m4a若此眾生成就身惡行，口、意惡行，誹謗聖人，邪見成就邪見業，彼因緣此，身壞命終，必至惡處，生地獄中。
^n2^m4b若此眾生成就身妙行，口、意妙行，不誹謗聖人，正見成就正見業，彼因緣此，身壞命終，必昇善處，乃生天上。
^m5猶大雨時，水上之泡，或生或滅，若有目人住一處，觀生時、滅時。
^n3^m6我亦如是，以淨天眼出過於人，見此眾生死時、生時，好色、惡色，或妙、不妙，往來善處及不善處，隨此眾生之所作業，見其如真。
^m7a若此眾生成就身惡行，口、意惡行，誹謗聖人，邪見成就邪見業，彼因緣此，身壞命終，必至惡處，生地獄中。
^n4^m7b若此眾生成就身妙行，口、意妙行，不誹謗聖人，正見成就正見業，彼因緣此，身壞命終，必昇善處，乃生天上。
^m8猶大雨時，雨墮之渧，或上或下，若有目人住一處，觀上時、下時。
^n5^m9我亦如是，以淨天眼出過於人，見此眾生，死時、生時，好色、惡色，或妙、不妙，往來善處及不善處，隨此眾生之所作業，見其如真。
^m10a若此眾生成就身惡行，口、意惡行，誹謗聖人，邪見成就邪見業，彼因緣此，身壞命終，必至惡處，生地獄中。
^n6^m10b若此眾生成就身妙行，口、意妙行，不誹謗聖人，正見成就正見業，彼因緣此，身壞命終，必昇善處，乃生天上。
^m11猶琉璃珠，清淨自然，生無瑕穢，八楞善治，貫以妙繩，或青或黃，或赤、黑、白，若有目人住一處，觀此琉璃珠，清淨自然，生無瑕穢，八楞善治，貫以妙繩，或青或黃，或赤、黑、白。
^n7^m12我亦如是，以淨天眼出過於人，見此眾生死時、生時，好色、惡色，或妙、不妙，往來善處及不善處，隨此眾生之所作業，見其如真。
^m13a若此眾生成就身惡行，口、意惡行，誹謗聖人，邪見成就邪見業，彼因緣此，身壞命終，必至惡處，生地獄中。
^n8^m13b若此眾生成就身妙行，口、意妙行，不誹謗聖人，正見成就正見業，彼因緣此，身壞命終，必昇善處，乃生天上。
^m14猶如兩屋共一門，多人出入，若有目人住一處，觀出時、入時。
^m15我亦如是，以淨天眼出過於人，見此眾生死時、生時，好色、惡色，或妙、不妙，往來善處及不善處，隨此眾生之所作業，見其如真。
^n9^m16a若此眾生成就身惡行，口、意惡行，誹謗聖人，邪見成就邪見業，彼因緣此，身壞命終，必至惡處，生地獄中。
^m16b若此眾生成就身妙行，口、意妙行，不誹謗聖人，正見成就正見業，彼因緣此，身壞命終，必昇善處，乃生天上。
^n10^m17若有目人住高樓上，觀於下人往來周旋、坐臥走踊。
^m18我亦如是，以淨天眼出過於人，見此眾生死時、生時，好色、惡色，或妙、不妙，往來善處及不善處，隨此眾生之所作業，見其如真。
^m19a若此眾生成就身惡行，口、意惡行，誹謗聖人，邪見成就邪見業，彼因緣此，身壞命終，必至惡處，生地獄中。
^n11^m19b若此眾生成就身妙行，口、意妙行，不誹謗聖人，正見成就正見業，彼因緣此，身壞命終，必昇善處，乃生天上。
^m20若有眾生生於人間，不孝父母，不知尊敬沙門，梵志，不行如實，不作福業，不畏後世罪，彼因緣此，身壞命終，生閻王境界。
^n12^m21閻王人收送詣王所，白曰：
『天王！此眾生本為人時，不孝父母，不知尊敬沙門、梵志，不行如實，不作福業，不畏後世罪，唯願天王處當其罪！』
^m22a於是，閻王以初天使善問、善撿、善教、善訶：
『汝頗曾見初天使來耶？』
彼人答曰：『不見也，天王！』
^n13^m22b閻王復問：『汝本不見一村邑中，或男或女，幼小嬰孩，身弱柔軟，仰向自臥大小便中，不能語父母，父母抱移離不淨處，澡浴其身，令得淨潔？』
彼人答曰：『見也，天王！』
^n14^m22c閻王復問：『汝於其後有識知時，何不作是念：
我自有生法，不離於生，我應行妙身、口、意業？』
彼人白曰：『天王！我了敗壞，長衰永失耶？』
^m22d閻王告曰：『汝了敗壞，長衰永失！
今當拷汝，如治放逸行、放逸人。
汝此惡業非父母為，非王非天，亦非沙門、梵志所為，汝本自作惡不善業，是故汝今必當受報。』
^n15^m23a閻王以此初天使善問、善撿、善教、善訶已，復以第二天使善問、善撿、善教、善訶：
『汝頗曾見第二天使來耶？』
彼人答曰：『不見也，天王！』
^m23b閻王復問：『汝本不見一村邑中，或男或女，年耆極老，壽過苦極，命垂欲訖，齒落頭白，身曲軁步，拄杖而行，身體戰動耶？』
彼人答曰：『見也，天王！』
^n16^m23c閻王復問：『汝於其後有識知時，何不作是念：
我自有老法，不離於老，我應行妙身、口、意業？』
彼人白曰：『天王！我了敗壞，長衰永失耶？』
^m23d閻王告曰：『汝了敗壞，長衰永失！
今當拷汝，如治放逸行、放逸人。
汝此惡業非父母為，非王非天，亦非沙門、梵志所為，汝本自作惡不善業，是故汝今必當受報。』
^n17^m24a閻王以此第二天使善問、善撿、善教、善訶已，復以第三天使善問、善撿、善教、善訶：
『汝頗曾見第三天使來耶？』
彼人答曰：『不見也，天王！』
^m24b閻王復問：『汝本不見一村邑中，或男或女，疾病困篤，或坐臥床，或坐臥榻，或坐臥地，身生極苦甚重苦，不可愛念，令促命耶？』
彼人答曰：『見也，天王！』
^n18^m24c閻王復問：『汝於其後有識知時，何不作是念：
我自有病法，不離於病，我應行妙身、口、意業？』
彼人白曰：『天王！我了敗壞，長衰永失耶？』
^m24d閻王告曰：『汝了敗壞，長衰永失！
今當拷汝，如治放逸行、放逸人。
汝此惡業非父母為，非王非天，亦非沙門、梵志所為，汝本自作惡不善業，是故汝今必當受報。』
^n19^m25a閻王以此第三天使善問、善撿、善教、善訶已，復以第四天使善問、善撿、善教、善訶：
『汝頗曾見第四天使來耶？』
彼人答曰：『不見也，天王！』
^m25b閻王復問：『汝本不見一村邑中，或男或女，若死亡時，或一、二日…至六、七日，烏鵄所啄，犲狼所食，或以火燒，或埋地中，或爛腐壞耶？』
彼人答曰：『見也，天王！』
^n20^m25c閻王復問：『汝於其後有識知時，何不作是念：
我自有死法，不離於死，我應行妙身、口、意業？』
彼人白曰：『天王！我了敗壞，長衰永失耶？』
^m25d閻王告曰：『汝了敗壞，長衰永失！
今當拷汝，如治放逸行、放逸人。
汝此惡業非父母為，非王非天，亦非沙門、梵志所為，汝本自作惡不善業，是故汝今必當受報。』
^n21^m26a閻王以此第四天使善問、善撿、善教、善訶已，復以第五天使善問、善撿、善教、善訶：
『汝頗曾見第五天使來耶？』
彼人答曰：『不見也，天王！』
^m26b閻王復問：『汝本不見王人捉犯罪人，種種拷治，截手截足，或截手足，截耳截鼻，或截耳鼻，或臠臠割，拔鬚、拔髮，或拔鬚髮，或著檻中衣裹火燒，或以沙壅草纏火燒，或內鐵驢腹中，或著鐵虎口中，或置鐵虎口中燒，或安銅釜中，或著鐵釜中煮，或斷斷截，或利叉刺，或以鉤鉤，或臥鐵床以沸油澆，或坐鐵臼以鐵杵擣，或以龍蛇蜇，或以鞭鞭，或以杖撾，或以棒打，或生貫高標上，或梟其首耶？』
彼人答曰：『見也，天王！』
^n22^m26c閻王復問：『汝於其後有識知時，何不作是念：
我今現見惡不善法？』
彼人白曰：『天王！我了敗壞，長衰永失耶？』
^m26d閻王告曰：『汝了敗壞，長衰永失！
今當拷汝，如治放逸行、放逸人。
汝此惡業非父母為，非王非天，亦非沙門、梵志所為，汝本自作惡不善業，是故汝今必當受報。』
^n23^m27閻王以此第五天使善問、善撿、善教、善訶已，卽付獄卒，獄卒便捉持，著四門大地獄中，於是頌曰：
四柱有四門，壁方十二楞，以鐵為垣牆，其上鐵覆蓋。
地獄內鐵地，熾燃鐵火布，深無量由延，乃至地底住。
極惡不可受，火色難可視，見已身毛竪，恐懼怖甚苦。
彼墮生地獄，腳上頭在下，誹謗諸聖人，調御善清善。
^n24^m28有時於後極大久遠，為彼眾生故，四門大地獄東門便開，東門開已，彼眾生等走來趣向，欲求安處，求所歸依。
彼若集聚無量百千已，地獄東門便還自閉，彼於其中受極重苦，啼哭喚呼，心悶臥地，終不得死，要令彼惡不善業盡。
極大久遠，南門、西門、北門復開，北門開已，彼眾生等走來趣向，欲求安處，求所歸依。
彼若集聚無量百千已，地獄北門復還自閉，彼於其中受極重苦，啼哭喚呼，心悶臥地，終不得死，要令彼惡不善業盡。
^n25^m29復於後時極大久遠，彼眾生等從四門大地獄出，四門大地獄次生峰巖地獄，火滿其中，無烟無焰，令行其上，往來周旋。
彼之兩足皮肉及血，下足則盡，舉足則生，還復如故。
治彼如是無量百千歲，受極重苦，終不得死，要令彼惡不善業盡。
^n26^m30復於後時極大久遠，彼眾生等從峰巖大地獄出，峰巖大地獄次生糞屎大地獄，滿中糞屎，深無量百丈，彼眾生等盡墮其中。
彼糞屎大地獄中生眾多蟲，蟲名凌瞿來，身白頭黑，其嘴如針，此蟲鑽破彼眾生足；
破彼足已，復破膊腸骨；破膊腸骨已，復破髀骨；
破髀骨已，復破臗骨；
破臗骨已，復破脊骨；破脊骨已，復破肩骨、頸骨、頭骨；
破頭骨已，食頭腦盡。
彼眾生等如是逼迫無量百千歲，受極重苦，終不得死，要令彼惡不善業盡。
^n27^m31復於後時極大久遠，彼眾生等從糞屎大地獄出，糞屎大地獄次生鐵鍱林大地獄。
彼眾生見已，起清涼想，便作是念：
我等往彼，快得清涼。彼眾生等走往趣向，欲求安處，求所歸依。
彼若集聚無量百千已，便入鐵鍱林大地獄中，彼鐵鍱林大地獄中，四方則有大熱風來；
熱風來已，鐵鍱便落；鐵鍱落時，截手、截足，或截手足，截耳、截鼻，或截耳鼻及餘支節，截身血塗無量百千歲，受極重苦，終不得死，要令彼惡不善業盡。
^n28^m32復次，彼鐵鍱林大地獄中生極大狗，牙齒極長，擥彼眾生，從足剝皮，至頭便食；
從頭剝皮，至足便食。
彼眾生等如是逼迫無量百千歲，受極重苦，終不得死，要令彼惡不善業盡。
^n29^m33復次，彼鐵鍱林大地獄中生大烏鳥，兩頭鐵喙，住眾生額，生挑眼吞，喙破頭骨，取腦而食。
彼眾生等如是逼迫無量百千歲，受極重苦，終不得死，要令彼惡不善業盡。
^n30^m34復於後時極大久遠，彼眾生等從鐵鍱林大地獄出，鐵鍱林大地獄次生鐵劍樹林大地獄，彼大劍樹高一由延，刺長尺六，令彼眾生使緣上下；
彼上樹時，刺便下向；若下樹時，刺便上向。
彼劍樹刺貫刺眾生，刺手、刺足，或刺手足，刺耳、刺鼻，或刺耳鼻及餘支節，刺身血塗無量百千歲，受極重苦，終不得死，要令彼惡不善業盡。
^n31^m35復於後時極大久遠，彼眾生等從鐵劍樹林大地獄出，鐵劍樹林大地獄次生灰河，兩岸極高，周遍生刺，沸灰湯滿，其中極闇。
彼眾生見已，起冷水想：
當有冷水。彼起想已，便作是念：我等往彼，於中洗浴，恣意飽飲，快得涼樂。
彼眾生等競走趣向，入於其中，欲求樂處，求所歸依。
彼若集聚無量百千已，便墮灰河；
墮灰河已，順流、逆流，或順逆流。
彼眾生等順流、逆流、順逆流時，皮熟墮落，肉熟墮落，或皮肉熟俱時墮落，唯骨𩪑在。
灰河兩岸有地獄卒，手捉刀劍、大棒、鐵叉，彼眾生等欲度上岸，彼時獄卒還推著中。
復次，灰河兩岸有地獄卒，手捉鉤羂，鉤挽眾生從灰河出，著熱鐵地，洞燃俱熾，舉彼眾生極撲著地，在地旋轉，而問之曰：『汝從何來？』
彼眾生等僉共答曰：『我等不知所從來處，但我等今唯患大飢。』
彼地獄卒便捉眾生著熱鐵床，洞然俱熾，強令坐上，以熱鐵鉗鉗開其口，以熱鐵丸洞然俱熾，著其口中。
彼熱鐵丸燒脣，燒脣已燒舌，燒舌已燒齗，燒齗已燒咽，燒咽已燒心，燒心已燒大腸，燒大腸已燒小腸，燒小腸已燒胃，燒胃已從身下過。
彼如是逼迫無量百千歲，受極重苦，終不得死，要令彼惡不善業盡。
^n32^m36復次，彼地獄卒問眾生曰：『汝欲何去？』
眾生答曰：『我等不知欲何所去，但患大渴。』
彼地獄卒便捉眾生著熱鐵床，洞然俱熾，強令坐上，以熱鐵鉗鉗開其口，以沸洋銅灌其口中。
彼沸洋銅燒脣，燒脣已燒舌，燒舌已燒齗，燒齗已燒咽，燒咽已燒心，燒心已燒大腸，燒大腸已燒小腸，燒小腸已燒胃，燒胃已從身下過。
彼如是逼迫無量百千歲，受極重苦，終不得死，要令彼惡不善業盡。
^n33^m37a若彼眾生地獄惡不善業不悉盡、不一切盡、盡無餘者，彼眾生等復墮灰河中，復上下鐵劍樹林大地獄，復入鐵鍱林大地獄，復墮糞屎大地獄，復往來峰巖大地獄，復入四門大地獄中。
^n34^m37b若彼眾生地獄惡不善業悉盡、一切盡、盡無餘者，彼於其後或入畜生，或墮餓鬼，或生天中。
^m38a若彼眾生本為人時，不孝父母，不知尊敬沙門、梵志，不行如實，不作福業，不畏後世罪，彼受如是不愛、不念、不喜苦報，譬猶若彼地獄之中。
^n35^m38b若彼眾生本為人時，孝順父母，知尊敬沙門、梵志，行如實事，作福德業，畏後世罪，彼受如是可愛、可念、可喜樂報，猶虛空神宮殿之中。
^m39a昔者閻王在園觀中而作是願：
我此命終，生於人中，若有族姓極大富樂，資財無量，畜牧產業不可稱計，封戶食邑種種具足，彼為云何？
謂剎利大長者族、梵志大長者族、居士大長者族。
若更有如是族極大富樂，資財無量，畜牧產業不可稱計，封戶食邑種種具足，生如是家。
^n36^m39b生已覺根成就，如來所說正法之律，願得淨信。
^m39c得淨信已，剃除鬚髮，著袈裟衣，至信、捨家、無家、學道。
^m39d族姓子所為剃除鬚髮，著袈裟衣，至信、捨家、無家、學道者，唯無上梵行訖，於現法中自知自覺，自作證成就遊：
生已盡，梵行已立，所作已辦，不更受有，知如真。
^n37^m40昔者閻王在園觀中而作是願。於是頌曰：
為天使所訶，人故放逸者，長夜則憂慼，謂弊欲所覆。
為天使所訶，真實有上人，終不復放逸，善說妙聖法。
見受使恐怖，求願生老盡；無受滅無餘，便為生老訖。
彼到安隱樂，現法得滅度；度一切恐怖，亦度世間流。」
^m41佛說如是，彼諸比丘聞佛所說，歡喜奉行。